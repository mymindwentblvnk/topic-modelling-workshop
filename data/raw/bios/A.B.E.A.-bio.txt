A.B.E.A 2000 yılının Nisan ayında Gökhan Bulut ve Özgen Sabuncu tarafından kuruldu. Daha sonra gruba Ufuk Bulut’un katılımıyla ilk kadro oluşmuş oldu. İlk etapta enstrümantal müzik yapmayı hedefleyen grup klavyeye Evren Kalaycıoğlu’nun katılmasıyla vokalli parçalar yapmaya başladı. Bu gelişmelerden sonra vokalist arayışlarına giren A.B.E.A, en doğru seçimin grupta bas gitar çalan Gökhan olduğuna karar verdi. Gökhan’ın vokale geçmesiyle kadrodaki bas gitar boşluğunu Orçun Yüksel doldurdu. Böylece A.B.E.A şimdiki kadrosunu oluşturmuş oldu.

Bu aşamaların ardından grup Zoo müzikte Power metal tarzında olan iki enstrümantal parçasını kaydetti. Fakat bu kayıt piyasaya sürülmedi. Vokalli parçaların yapımından sonra grubun sound’u daha modern bir hal aldı ve şimdiki tarzı oluşmuş oldu.

Grup çeşitli üniversite konserleri ve Konya’da düzenlenen Metal Daze organizasyonunda sahne aldı. Bu konserler sonucunda bir çok dergiden ve izleyicilerden oldukça olumlu tepkiler aldı. Headbangers ve Rock Station dergilerinde röportajları yayınlandı.

Jazz dan progressive ‘e klasik müzikten hard rock’a Heavy metalden alternatif rock’a geniş bir yelpazede müzik dinleyen topluluk her tarz rock dinleyicisine hitap etmeyi hedeflemektedir.

A.B.E.A 2003 yılının mayıs ayında Midas’ın Kulaklığı stüdyosunda Dream of Suicide, Green River, Gathering the Sunlight ve Crimson Lady adlı parçalarını promo olarak kaydetti. Kayıttan sonra; 7. Uluslararası Rock Station festivalinde(19 Mart 2004) sahne aldı. Festivalin ardından, Türkiye’nin en kapsamlı beste ve performans yarışması olan Roxy Müzik Günleri'nde, 200’e yakın grup içerisinden bir metal grubu olarak ilk 16’ya girmeyi başardı.

Grup elemanlarından Gökhan ve Ufuk Bulut Hacettepe Üniversitesi Ağaç İşleri Endüstri Mühendisliği, Özgen Sabuncu Selçuk Üniversitesi Müzik Eğitim Fakültesi, Evren Kalaycıoğlu Bilkent Üniversitesi Konservatuarı Müzik Teorisi ve Kompozisyonu bölümünde eğitimlerini sürdürmektedirler. Orçun Yüksel ise Hacettepe Üniversitesi Hidrojeoloji Mühendisliği bölümünden mezun durumdadır.


VOKAL :GÖKHAN BULUT 

GİTAR :ÖZGEN SABUNCU

KLAVYE :EVREN KALAYCIOĞLU

DAVUL :UFUK BULUT

BAS :ORÇUN YÜKSEL <a href="https://www.last.fm/music/A.B.E.A.">Read more on Last.fm</a>. User-contributed text is available under the Creative Commons By-SA License; additional terms may apply.