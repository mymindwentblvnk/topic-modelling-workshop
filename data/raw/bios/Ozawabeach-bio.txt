Gli Ozawabeach sono un gruppo di disperati, ognuno ha i propri impegni e quando capita si riesce a vedersi tutti per provare un po', sperando che capiti l'occasione di suonare in qualche locale (come poi è successo davvero). Esiste una specie di scaletta per i live che puntualmente non viene mai rispettata, si parte a suonare quando capita, è il bello della diretta. Ci sono anche due cover di cui la seconda (Raining Blood) è messa in fondo ai concerti per arruffianarsi un po' i presenti, quei pochi che sono ancora rimasti ad ascoltare. C'è sempre il desiderio di registrare un album prima che la band si sciolga definitivamente, o uno dei membri muoia misteriosamente, ma questo traguardo ancora non è stato raggiunto (stiamo aspettando che ci contatti un produttore famoso e ci dica “ragazzi voi farete strada ve lo assicuro!” salvo poi fotterci soldi e strumentazione). Ogni volta la gente ci chiede “ma che significa il vostro nome?” e noi, felicissimi di dare la risposta, ammettiamo che è stato scelto perchè fossimo sicuri che nessuno potesse fregarcelo (e con un nome così ci credo!). In pratica è un omaggio alla nostra amica numero uno, che però non viene mai a sentire i nostri concerti. 'Sta stronza...


[English will coming soon] <a href="https://www.last.fm/music/Ozawabeach">Read more on Last.fm</a>. User-contributed text is available under the Creative Commons By-SA License; additional terms may apply.