Metalinda is Slovak hard rock/heavy metal band... More here: http://www.metalinda.sk

HISTÓRIA

1983 –1985

Z vtedajších bratislavských populárnych skupín HALUŠKY a REGATA sa odčleňujú štyria mladíci: Peter Sámel - kapelník a gitarista, Janko Lapoš - bicie nástroje, Vlado Suchán - basgitara a Dušan Horecký - sólo spev. Ich cieľ je jedno značný - hrať dobrú muziku (takú, aká sa vtedy na Slovensku nehrá). k tomu si dávajú aj príznačný názov METALINDA, čo v preklade znamená "Pekný cieľ". Úspechy na seba nenechali dlho čakať. Totálne vypredané koncertné bratislavské sály a neskôr aj v iných mestách dostali METALINDU do nahrávacieho štúdia OPUS, kde chalani nahrávajú svoj prvý singel: ÚNIK a KLUB MILIONÁROV. Povolávacie rozkazy a vojenská služba rozdelila perfektnú partiu.

1986

Do METALINDY na miesto Dušana Horeckého nastupuje Paľo Drapák, ktorého dokonca on sám zohnal. Metalinda nahráva svoj druhý singel: Každý chce ľúbiť, ku ktorému je natočený aj videoklip a  zúčastňuje sa Bratislavskej Lýry, kde obsadzuje štvrté miesto s pesničkou Loď pre 5 miliárd.

1989 – 1990

Metalinda vo vydavateľstve OPUS vydáva svoj debutový album METALINDA, s ktorým zaznamenáva veľký ohlas. Predala z neho skoro 50 000 kusov. Pesničky Ján Amos džínový, VSR, Šanca, Kovový kráľ a Jago sa umiestňujú na prvých miestach hitparád a METALINDA dostáva ocenenie zlatý TRIANGEL za najlepší videoklip J.A.Džínový.

1991

Sa pridávajú k Metalinde na Slovensku najlepší producenti, Jožo Ráž a Julo Kinček. Metalinda nahráva svoj druhý album s názvom Za všetky prachy, ktorý vychádza vtedy v najlepšom vydavateľstve v Čechách TOMMU Records. Najväčším hitom sa stáva skladba Zaľúbená žaba, v ktorej vo videoklipe vystupuje vtedy ešte neznáma česká herečka Anna Gajslerová a skupina Uno. Klip režíroval veľmi úspešný, vtedy ešte tiež nie veľmi známy, režisér Filip Renč. Klip zaujal. Metalindu podľa Žaby spoznávajú diváci aj v Čechách a  Zaľúbenú žabu baby spievajú dokonca pri chôdzi po ulici v meste. Taktiež zaujímavá skladba, ktorá síce predbehla dobu je Vlasť malá zbabraná.


1992

Metalinda opäť zaznamenáva prestup a to do vydavateľstva Popron music. Kde vydáva album: Svetlo na druhom brehu. Ani sama nevie ako a na úplne prvé miesta hitparád ju vynáša Slnko nevychádzaj. Po tomto úspešnom hite sa Metalinde rozširuje repertoár a môže si dovoliť aj väčšie koncertné turné.

1993

"The day before" je názov koncertného turné po 40 mestách Slovenska. Sme proti drogám hovoria chalani z Metalindy a na koncerte spievajú pesničku Angie, ktorá je venovaná kamarátke, ktorá podľahla drogám. Smer Kalifornia a Bohyňa krásy sú ďalšie úspešné piesne z tohto albumu.

1994

"Láska holých prenáša" je názov ďalšieho 4. albumu skupiny Metalinda. Vrátili sme sa spať na Slovensko, hovoria chalani. Chceme pomôcť slovenským vydavateľom. a vzápätí, ako vydali tento album, vydavateľstvá sa sprivatizovali, respektíve ich majetok. Doteraz nevieme koľko sa štvorky predalo. Nevadí, ale hity tam opäť boli. ENGLISH IS HOW KNOW a výborný videoklip, Víno, pizza, makaróny. Víla/ Trojliter dízlák /. Takto sa to nedá, hovoria chalani a  zakladajú si svoje vydavateľstvo.

1995

Nahráva Metalinda album s číslom päť. Musí to byť na 150%, ináč to nemá zmysel. Vložili sme do toho všetky svoje prachy, energiu, nápady a úplne všetko, hovorí Peter Sámel. Album vychádza pod názvom MAJ MAY, ako je aj názov rovnomennej pesničky z tohto albumu. Videoklip sa natáčal v Španielsku a dokonca aj v delfináriu s delfínmi. Bolo to super. na slovenské pomery niečo nezvyčajné a pritom veľmi prirodzené. Pesnička a videoklip zachvátil poslucháčov až tak, že Metalinda predala z tohto albumu za 4 mesiace 15000 kusov nosičov.


1996

Najväčšie a najlepšie koncertné turné skupiny METALINDA, kde si s Metalindou mohol zaspievať každý, kto vedel ich pesničku. Názov bol tiež veľmi príjemný : NOC S METALINDOU. z tohto turné vychádza LIVE album s číslo 6 : NOC s METALINDOU. Mnoho producentov hovorilo, že o live albumy na Slovensku nie je záujem. Ale nebolo tomu tak. Zaznamenaná atmosféra príjemne poskytuje zážitok z koncertu, keď s Metalindou spieva celé publikum všetky odohrané pesničky.


1997

Vo veľkom strese a tlaku fanúšikov na nové skladby METALINDA vydáva svoj siedmy album s príznačným názvom : na kolenách. Boli sme vo veľmi veľkom strese a všetko bolo na našich chrbtoch. Ale keď nejde o život, nejde o nič. Dodáva Peter Sámel a preto skladba z tohto albumu SILA JE v NÁS, nás úplne vystihuje. zožala veľký úspech a doteraz patrí medzi hitovky v repertoári Metalindy.


1998

Odchádza z Metalindy neodlúčiteľný bubeník Janko Lapoš. Hovorí, že v najlepšom treba odísť. Chalani sa s ním lúčia a vedia, že už lepšieho ťažko zoženú. Hlavne do partie. Ale album vychádza a život ide ďalej. SKÚS SA DO MNA ZAHRYZNÚT, je názov 8. albumu skupiny METALINDA. k tomuto albumu sa pripravil singel a videoklip na pesničku MÁRIA. Natáčanie videoklipu bolo dosť morbídne. Natáčali sme ho na cintoríne a ešte k tomu aj mrzlo. Nakoniec Mária umiera. Ľudia nemajú radi smutné veci a preto aj táto pesnička nie je celkom na výslní.


1999

Vychádza album HITOVKY a  zaznamenáva veľký ohlas u všetkých fanúšikov a hlavne v Čechách. Po dlhej dobe je dostať vaše CD aj Českej republike. Hovoria Česi a Moraváci. Iba v Čechách Metalinda z tohto albumu predala cez 10000 kusov. Bol to prvý výberový album METALINDY pod poradovým číslom 9. Tento úspech spôsobil koncertné turné Metalindy v Čechách aj na Morave.

2000

Po Hitovkách nasleduje v poradí 10 album s názvom ZAVESENÍ V PRIEVANE, po vydaní ktorého odchádza spevák Pavel Drapák. Nedalo sa nič robiť. Proste Paľo išiel svojou cestou a my tiež, hovorí Peter Sámel. Akurát nás štvalo, načo sme ho vydali a koľko energie sme do neho vložili. Nemalo význam pokračovať v promotion. Hneď po odchode Paľa sme vypísali konkurz, neoficiálny, na sólového speváka METALINDY. Prihlásilo sa ich neúrekom a dokonca aj z Moravy. Všetci boli veľmi dobrí a preto bolo ťažké pre nás vybrať toho najlepšieho. Mali sme vybavené koncerty a preto sme neotáľali a nacvičili sme celý program asi s tromi. Podľa ohlasov a nakoniec dúfam, že správne sme sa rozhodli pre ROMANA CIEFA /ROCO/ z Martina.

2001

Metalinda hrá koncerty na Slovenských a Českých pódiách s veľmi dobrým ohlasom. Premiérové vystúpenia na festivaloch v TRINCI a Leto OK dopadli nad očakávania a publikum reagovalo s takým istým aplauzom, ako pred tým.

2002

Metalinda v novom šate vydáva prvý dvojalbum s novým spevákom. Tento album má názov TUTOVKY, na CD1 sú nové pesničky. Úspech zaznamenala pesnička SLNKO SVIETI NÁM, ktorá vyhrala niekoľkokrát sedmičku na STV. Prekvapením je spolupráca na pesničke Aerration s Angličanom Markom Davidsonom. CD2 je výber, pokračovanie albumu Hitovky, tiež v novom šate a nanovo nahraných a prespievaných 2 piesne naspieval prvý spevák Metalindy Dušan Horecký: Noe sa narodil a Kocky sú hodené, ktoré ihneď zaznamenali pozitívny ohlas u priaznivcov ale aj fajnšmekrov skupiny METALINDA.


2003

V septembri Metalinda po skúsenostiach s nedisciplinovaným a s nespoľahlivým spevákom R. Čiefom končí spoluprácu a oslovuje Dušana Horeckého pôvodného speváka skupiny Metalinda. Dušan prijíma ponuku a nastupuje ihneď do skupiny. Prvý koncert sa uskutočnil asi po mesiaci, takže Dušan mal čo robiť, aby sa stihol naučiť všetky piesne a hlavne vedel naspamäť všetky texty a ešte k tomu pribudla aj operácia pruhu. na prvom koncerte sa celý čas musel držať za brucho, aby sa mu pri tlačení Metalinďáckych výšok neroztrhol rez. O týždeň vypukla hneď fáma, že nový spevák skupiny Metalinda sa pri spievaní drží za prirodzenie.

2004

Metalinda vystupuje na najväčších festivaloch a koncertoch na Slovensku a v Čechách. Chalani si hlavne pochvaľujú koncerty na námestiach, kde tisícky ľudí spievajú s Metalindou všetky pesničky od začiatku až po koniec. Popri vystúpeniach Metalinda pracuje na novom albume. Cíti že treba urobiť niečo nové a možno aj niečo zaujímavé, čo by ju posunulo trochu dopredu.
   
Peter Sámel hovorí: Nechceme ostať len Legendou my ešte máme čo povedať aj novej generácii. Viem, čo cítia mladí ľudia, nakoľko sa s nimi stretávam denne. Dokonca sám si pripadám, akoby som bol jeden z nich, aj keď nemám na to roky. Ale dušou som niekde tam. Dúfam že mi to vydrží do smrti. k spolupráci sa pripája aj Peter Dobrík, ktorý sa už objavil na albume TUTOVKY. Tento krát spolupracuje skoro na všetkých pesničkách. Veľkým prekvapením je aj ženský hlas ktorý sa objavuje vo vokáloch piesní METALINDA.

2005

Dvanásty ALBUM SKUPINY METALINDA JE NA SVETE! Jeho názov je BIOLÓGIA, Skladá sa z nového CD skupiny METALINDA - 12 pesničiek a  z DVD výberu 13 videoklipov skupiny METALINDA 20 rokov existencie.  <a href="https://www.last.fm/music/Metalinda">Read more on Last.fm</a>. User-contributed text is available under the Creative Commons By-SA License; additional terms may apply.