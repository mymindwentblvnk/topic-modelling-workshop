Akwasi werd geboren op 6 maart 1988 in Amsterdam als derde van vijf kinderen en bracht zijn jeugd daar door.[1] Zijn ouders zijn geboren in Ghana en reisden in de jaren 80 via Londen af naar Nederland en vestigden zich in Amsterdam Bijlmer. Na de Bijlmerramp verhuisden ze in 1992 naar stadsdeel Osdorp.[2] Akwasi stamt af van de Ashanti en is trots op zijn afkomst.[3] Zijn Ghanese naam Akwasi verwijst naar zondag, de dag dat hij geboren is.[4] Na een moeizame schoolcarrière was hij werkzaam als filiaalmanager bij een fastfoodketen waarna hij werd toegelaten tot de toneelacademie Maastricht. Hiervoor heeft hij naar eigen zeggen gefraudeerd: hij kruiste op het toelatingsformulier aan dat hij een havo-diploma had, maar dat had hij niet.[1][5]

In 2007 richtte Akwasi het rapduo Zwart Licht op met Hayzee, die hij vijf jaar eerder op de middelbare school had leren kennen. Tijdens liveshows nam ook de rapper Leeroy deel. Ze brachten hun muziek uit via het label Top Notch. De groep werd onderscheiden met drie State Awards.

In 2012 rondde hij zijn theateropleiding in Maastricht af, en sloot zich aan bij theatergroep Likeminds. Hij was onder andere te zien in Hate, de theaterbewerking van de Franse film La haine door Teunkie van der Sluijs.[6] Verder had hij bijrollen in de televisieseries Feuten, Toren C en Duivelse Dilemma's. Ook was hij co-presentator van het programma De slavernij voorbij van de NTR.

In 2013 begon Akwasi als solorapper. Met het theaterprogramma Daar ergens op Oerol bracht hij een ode aan het oeuvre van zanger/theatermaker Bram Vermeulen (1946-2004). De nummers van het theaterprogramma bracht hij tevens uit als album.[7] Hiervoor richtte hij in 2014 het muzieklabel Neerlands Dope op, vernoemd naar de cabaretgroep Neerlands Hoop.[8] Doordat hij geen muziekrechten op de bewerkingen bleek te hebben zette hij zijn muziekcarriere op een laag pitje.[9] Het nummer Dorst werd in 2016 bekroond met een gouden single.[10]

Vanaf 2015 was Akwasi geregeld te zien bij De Wereld Draait Door. Hij was een van de presentatoren van het voormalige SoundCloud-radioprogramma Grimeyard. In 2018 kwam zijn poëziebundel “Laten we het er maar niet over hebben” uit.[11] In 2019 was Akwasi een van de deelnemers van het twintigste seizoen van het RTL 4-programma Expeditie Robinson, hij eindigde op de 6e plaats <a href="https://www.last.fm/music/akwasi">Read more on Last.fm</a>. User-contributed text is available under the Creative Commons By-SA License; additional terms may apply.