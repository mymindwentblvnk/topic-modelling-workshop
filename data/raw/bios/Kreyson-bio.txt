Projekt "Kreyson" se začal realizovat v roce 1989.
Album "Anděl na útěku" vyšlo v roce 1990. Natáčelo se v Hannoveru, kde vznikla česká i anglická verze.
Hlavními tahouny skupiny byli Ladislav Křížek a Jaroslav Bartoň, který se ve velké míře podílel na tvorbě hudby.
Asi nejlepší písní od skupiny Kreyson je "Vzdálená", ve které měl právě prsty také Jarda Bartoň.
Kreyson se ukázal v plné parádě na své megatour s úžasnou scénou, kterou by jim leckdo záviděl.
Za album Anděl na útěku dostala skupina Kreyson zlatou desku.

Další album "Zlatej chlapec", bylo vydané Laďou Křížkem.
Jedná se o sólové album, které vyšlo v roce 1991 a opět dostalo zlatou desku.
Na tomto albu je k nalezení duet s Annou K. v písni "Kam jen jdou lásky mé" a píseň k seriálu "Dlouhá míle" od Karla Svobody.

V roce 1992 natočil Láďa Křížek s Kreysonem album "Křižáci", které se stalo opět zlatým.
Stejně jako k albu Anděl na útěku (Angel on the Run), se k albu Křižáci natočila anglická verze "Crusaders".
Toto album se dobře prodávalo i v Japonsku, jenomže kvůli velkým nákladům se turné po Japonských ostrovech nemohlo uskutečnit.

Dalším albem skupiny KREYSON je album z roku 1993 "Elixír života".
Toto album bylo poznamenáno narozením Láďových dvou synů, kde jim věnuje píseň "Nech si zdát".
Na albu si zahrál také hostující kytarista Petr Janda ze skupiny Olympic.

V témž roce vydává Láďa Křížek sólový projekt "Klíč k mé duši".
Na albu jsou k nalezení Láďovy největší hity z doby působení ve Vitacitu, Citronu a Kreysonu.

V roce 1994 přebírá Láďa Křížek, coby nejprodávanější rockový interpret po listopadu 1989, diamantovou desku za 400 000 ks prodaných nosičů.

Spolupráci s firmou Tommu records ukončil albem The Best of Láďa Křížek".

V roce 1995 vydává Láďa Křížek se skupinou KREYSON u vydavatelství Happy music zatím poslední studiové album pod názvem "Zákon džungle".
Tomuto albu se připravovala scéna strašně dlouho a byla nákladnější než všechny předchozí dohromady.


V polovině roku 2006 začal Ladislav Křížek obnovovat činnost skupiny Kreyson. A tady je nové složení kapely.

Ladislav Křížek --- ZPĚV
Jaroslav Bartoň --- KYTARA
Radek "Reddy" Kroc --- KYTARA
Honza "Kirk" Běhunek --- KYTARA
Luděk Adámek --- BASKYTARA
Zdenek "Zdenál"Pradlovský --- BICÍ

V květnu 2007 vychází nové CD z akusticky hraného turné "Nejde vrátit čas", které nese stejný název.

1. dubna 2008 vychází Live CD/DVD Kreyson Live 2007 se záznamem koncertu z Třince, obsahující 2 bonusy - anglickou verzi písně Čarovná noc (Deep In The Night), kterou nazpíval Láďa s metalovou královnou Doro Pesch. Druhým bonusem je písnička Salome, upravená v rockovém kabátě, od legendárního českého umělce Karla Kryla. <a href="https://www.last.fm/music/Kreyson">Read more on Last.fm</a>. User-contributed text is available under the Creative Commons By-SA License; additional terms may apply.