Projekt w całości ma nawiązywać do Bytomia i jego specyficznego dwubiegunowego klimatu, skrajności, balansu między czarnym a białym. Impulsem dla naszej twórczości są też wydarzenia historyczne, ludzie zamieszkujący dawniej i dziś ten rejon oraz własne doświadczenia życiowe.Urodziliśmy się w Bytomiu i jesteśmy od lat związani z tym miastem, a nasze życie tutaj może być inspiracją do pewnych koncepcji muzycznych. Nie przechodzimy obojętnie obok tego, co nas otacza. Na pewno nie chodzi nam o antyreklamę miejsca, z którym bardzo mocno jesteśmy związani. W Bytomiu postępują zmiany na lepsze, co widać gołym okiem na przestrzeni paru lat, niemniej jednak jest to wspaniałe źródło mrocznej inspiracji, która idealnie wkomponowuje się w muzykę naszego życia. Pomysł projektu zrodził się już kilka lat temu, lecz to ostatnie miesiące zaowocowały zebraniem pomysłów i ich definitywną realizacją.
01 września 2015 otwieramy nowy rozdział, pieczętując to pierwszym mini-albumem "Przewartościowanie"- i na tym nie skończymy naszej działalności. <a href="https://www.last.fm/music/Beuthen">Read more on Last.fm</a>. User-contributed text is available under the Creative Commons By-SA License; additional terms may apply.