Maslam Máslo (ex Enemy Soil East, Trashcan Soundsystem) - Vox

Vilas Pirát Terich (ex Pacifická Smrt) - Guitar

Aleš Kozel Kližka (ex Enemy Soil East) - Bass

Petr Čáp Čapek (ex Clytor, Mo-Mental) - Guitar

Aleš Lova Bavas (ex Úl) - Drums


Jak to všechno začalo?

Jednoho krásného dne se Maslam a Kozel Kližka odprostili od umírajícího, zhoubně plesnivého plodu a začali opět volně dýchat a usmívat. Oba dva si žili svůj život, dokud se Kozel neozval Máslovi jestli by nechtěl přijít na zkoušku a trošku si zabékat valašské národní písně. Tomu se stalo na přelomu zimy a zimy léta páně 2007/2008. Máslo se zde potkal s dalším členem vycházející hvězdy s názvem Lupara: The Widowmaker. S touto sestavou naše trojice zkoušela nějakou tu dobu v Matrixu. Myslím ten na Žižkově a ne ten kde je Neo, ten by nám nakopal prdel. Začínalo nám tam být poněkud těsno, tak se začala hledat zkušebna, která by stačila hvězdám jako jsme my. Kozlovi a Uzzimu se to podařilo, nebudeme vám řikat kde jí máme a ikdyby sme vám to řekli tak jí nikdy nenajdete :D. Pan Kozel a Uzzi a Máslo na ní začali pracovat, odzvučňovat a takové ty serepetičky. Skoro po půl roce bylo vše tak jak má být a začali jsme naší zkušebnu vybavovat věcmi od popelnic. Po všech procedůrách jsme si konečně zahráli, když jim začínala vysvítat myšlenka, že tomu sakra něco chybí a proto se jak se pa(t)ří společensky unavili jen co je pravda. Přišli na to, že jim chybí elektrická kejtra http://cs.wikipedia.org/wiki/Elektrická_kytara.

Druhá fáze!

Máslo byl požádán, aby napsal nějaké ty inzerátky, protože sme kucí bytový a nikam moc nechodíme a tak jsme nikoho neznali kdo by uměl hrát na 12 strunou kejtřičku. Ozvalo se nám hafec lidí, kteří psali, že umí hrát, ale kdo by jim věřil, že :). Potom se nám ozval jeden pekelný zmetek vyvržený z hrdla pekla a ukázal nám jak umí hrát jazykem a ještě ke všemu za hlavou na to svoje sladký dřevo. Bylo rozhodnuto poté co inzerátník zahrál Coombaya my Lord a naše chrabrá trojice setřela slzy do hygienických kapesníčků. Ten pekelný coombanátor se jmenoval Vilas Pirát Terich.

Odchody & příchody.

Po několika zkouškách a koncertech jsme pomalu, ale jistě přicházeli na to, že je to všechno nemastné, neslané. Nejslabším článekm byl bohužel Roman a po dlouhých debatách a rozhodování v říjnu 2010 odchází. Místo za bicími dostává veledrummer Robin - pravá ruka batmana. Během pár dní se učí všechny dosavadní skladby a i nové věci a už se nemůžeme dočkat koncertu až to všechno rozbalíme na plný obří koule. Žel osud nám nebyl nakloněn a po několika měsících Robin kapelu opouští z osobních důvodů a stěhuje se mimo Prahu (ať se ti ve všem daří!). Psal se březen 2011. A co čert nechtěl měli jsme už dohodnutý koncert a po odchodu Robina jsme nevědli co budeme dělat a proto jsme velmi narychlo sháněli dalšího bubeníka, který by byl ochoten se za pár dní naučit pár skladeb a to, že doslova. Nemožné se stalo možným a Vilasovi se ozývá Teera Dorota Machova a stala se dalším právoplatným členem naší group, takže všichni doufáme, že sem nebudu muset za chvilku psát znovu :D.

Odchody & příchody II.

Po několika málo odehraných koncertech, nás Teera opustila a její post nahradil GrindMazecGOTHaj Marco z Fully Mechanized, Raisedead, Aftercome a já nevím z čeho všeho (je jak Hellhammer z Mayhem :D). Konečně jsme to začali hrát na grindovou strunu a celkově jsme zrychlili. Bohužel i v tomto případě a pár odehraných koncertech jsme se museli rozloučit za tajemných emo okolností, které nikdo nikdy nevyřeší ani kdyby NASA zkřížila Kojaka s majorem Zemanem. Stalo se v lednu 2012. Na přelomu února a března Vilas Čert objevil v jednom bazaru Čápa (ex Clytor) s Lóvou Bavasem (ex Úl) a nabídl jim hraní v naší cirkusové kapele. Navnadil je na hraní po Světě a lízatko, které mu předtím upadlo. V březnu jsme začali zkoušet a v dubnu jsme konečně po sáhodlouhé době opět vylezli na prkna a začali šířit naší choroplodnou hudbu oslavující štěňátka a koťátka. Ámen

Tímto je uzavřen kosočtverec! <a href="https://www.last.fm/music/Lupara:+The+Widowmaker">Read more on Last.fm</a>. User-contributed text is available under the Creative Commons By-SA License; additional terms may apply.