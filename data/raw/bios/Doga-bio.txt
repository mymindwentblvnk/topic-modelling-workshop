*
    * 9 Dec 2007, 17:04

Kapela vznikla na podzim roku 1989. Prvním větším úspěchem bylo vítězství v soutěži „ZLATÝ AMBROŽ“ 1992. Po tomto vítězství dostali nabídku na natočení debutového alba, které vyšlo u firmy Marco Music Box na jaře 1993 pod názvem „DOGA“. V roce 1993 je oslovilo hudební nakladatelství Petra Jandy BEST I.A., aby u nich vydali další album. To natočili ve studiu PROPAST a vyšlo v roce 1996 pod názvem „NO A CO!?“. Od této desky s nimi začal textově spolupracovat J. Nohavica, ke kterému se postupně přidali P. Šiška, A. Brichta a Lou Fanánek Hagen. Někdy v roce 1998 začali připravovat materiál na další album a tak hledali vhodného vydavatele. Po několika jednáních nakonec podepsali smlouvu s firmou Popron Music. Nahrávalo se v Ostravě ve studiu CITRON a během natáčení si odskočili do sportovní haly ve Vítkovicích, kde vystoupili jako předskokani na společném koncertě se skupinami URIAH HEEP a SLADE. Deska vyšla v roce 1999 pod názvem „JÁ SE NA TO“ a k ní jsme natočili klip „220 DO LEVÉ CHLOPNĚ“. Čtvrtá deska se začala chystat asi v roce 2000. Tentokrát se jim podařilo podepsat smlouvu s nadnárodním hudebním vydavatelstvím Warner Music. Deska vyšla v roce 2001 pod názvem „JSEM TROCHU DIVNEJ“. Jako jediná kapela v historii festivalu NOC PLNÁ HVĚZD v Třinci se zúčastnili všech ročníků. Pátá deska vyšla v září 2003 u vydavatelství East Brother pod názvem „KDYŽ CHLAPI TANČÍ“. Rok 2005 začal pro kapelu velmi smutně. Po dlouhotrvajících problémech byl nucen kapelu opustit baskytarista Pepa Šiko a na jeho místo nastoupil PEPSI. Posledním společným vystoupením ve „staré sestavě“ bylo živé hraní na předávání hudebních cen Akademie populární hudby „ANDĚL 2005“ ve Vítkovické sportovní hale. Krátce po nástupu nového baskytaristy vyrazili na putovní festival PINK PANTHER FEST, na kterém vystupovali společně s kapelalama ŠKWOR, KRUCIPÜSK, SUPPORT LESBIENS a KABÁT. V březnu 2006 jsme se opět na měsíc zavřeli do studia MOSKVA, aby jsme na svět pomohli naší zatím poslední desce „LOVE VOLE“, která vyšla u hudebního vydavatelství Universal Music.  <a href="https://www.last.fm/music/Doga">Read more on Last.fm</a>. User-contributed text is available under the Creative Commons By-SA License; additional terms may apply.