A zenekar 1983 őszén alakult egy Mindszent nevű kisvárosban, Csongrád megyében. Azóta is itt működünk. 1984 végén egy hosszabb szünet következett a zenekar életében. Ezután (közben volt aki más zenekarokban játszott, volt aki teljesen abbahagyta a zenélést) az egyik alapító tag (Korom Ferenc) 2002 tavaszán újra összehívta a zenekart. A régi tagok egy új zenésszel (Ludányi Mihály - szájharmonika) megerősödve, 2002 nyarán elkezdett újra aktívan játszani. Azóta is nyomjuk a bluest és a rock and roll-t. Igaz, szeretünk más zenét is játszani: van pár egész hard-os számunk is… Koncertjeiken saját számainkból és feldolgozásokból (HBB, Deák "Bill" Gyula, ZZ Top, stb.) álló 2-3 órás műsort játszunk. 2004 közepén csatlakozott hozzánk egy új tag (Vörös Viktor - gitár), aki új lendületet adott a zenekarnak.
Főleg Csongrád megyében lépünk fel, környékbeli motoros találkozókon és különböző klubokban, de több koncert meghívást is kaptunk már az ország távolabbi településeire. 2005-ben felléptünk a Szegedi Ifjúsági Napok záró napján is – ez egy igazán jól sikerült buli volt! 2005-ben játszottunk Visegrádon a Nemzetközi Palota Napok időpontjában. 2006. januárban elkészült a 8 számot tartalmazó (4 saját és 4 feldolgozás) Demo 2006 CD. Erről az egyik saját számunk elhangzott a Petőfi rádió Blues című műsorában is. 2006. elején a Demo 2006 album megjelenése kapcsán a hódmezővásárhelyi RádióX rádió, RockTaxi című adásában 1 órás élő műsort sugároztak a zenekarral. 2006. szeptember végén a budapesti Civil rádió, Rock-korszak című műsorában vendég az Exon. 2007 tavaszán a szentesi CivilTV készített riportot a zenekarral. <a href="https://www.last.fm/music/Exon">Read more on Last.fm</a>. User-contributed text is available under the Creative Commons By-SA License; additional terms may apply.