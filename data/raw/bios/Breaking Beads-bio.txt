Skupina Breaking Beads vznikla v Praze v roce 1999. U zrodu stáli zpěvák Petr Korál (kdysi působil v klatovské thrashmetalové partě Asmodeus a je známý spíše jako hudební publicista) a členové skupin Masturbace a Negative Face Matěj Lipský, Štěpán Jandourek a Martin Jandourek (všichni tři jsou mimochodem vnuci herce Lubomíra Lipského). Sestava zpočátku čítala i saxofon, nástroj v death metalu, k němuž se BB přiklánějí asi nejsilněji (avšak čer pají rovněž z thrashe a grindcoru), věru netradiční. Premiérové vystoupení si Breaking Beads odbyli v červenci 1999 na festivalu Rock For People v Českém Brodu, záhy pak rozjeli standardní koncertní činnost.

Obsazení skupiny se několikrát změnilo. Asi nejdůležitější byla sestava Petr Korál – zpěv, Štěpán Jandourek a Jakub Švec – kytary, Martin Jandourek – baskytara a jako host Tomáš Corn – bicí. V ní na jaře 2001 vznikla i dosud jediná oficiální nahrávka BB, minialbum Ze života slizu. Corn ovšem po natočení CD odešel a BB až do listo padu 2003 koncertovali bez živého bubeníka, když bubenické party byly pouštěny z minidisku. Následovala pauza na „přeskupení sil“, která se nakonec nečekaně protáhla až do jara 2006. Tehdy začala zkoušet zbrusu nová verze Breaking Beads.
Koncertní premiéra se odehrála 28. prosince 2006 v rámci festivalu Povánoční masakr v pražském klubu Exit Chmelnice.

Patrik Šnobl – kytara (jinak člen skupiny Pražský výtěr)
Jakub Švec – kytara (jinak Phantoms On Fire)
Tomáš Stloukal – bicí (jinak Votchi, Glanc, Pražský výtěr)
Petr Korál – zpěv
Přemysl Černík – basa (jinak Bukkake Karaoke)
 <a href="https://www.last.fm/music/Breaking+Beads">Read more on Last.fm</a>. User-contributed text is available under the Creative Commons By-SA License; additional terms may apply.