ÚSTECKO-MĚLNICKÝ DEATH/BLACK

aktuální sestava:

Halbi, zpěv

Tumicz, kytara

Feanozz, kytara

Miro, basa

Ája, bicí

Hami, zpěv (j.h.)

Necrosorth vznikl v létě roku 1999 spojením dvou začínajících "bandiček": V jedné se angažovali Miro - basa, Michal - kytara a Bob - zpěv; ve druhé Tumicz - kytara, Mašty - bicí a Standa - klávesy a později zpěv. Po ročním zkoušení se vše konečně pohnulo kupředu a přišel první koncert (klub Axel 13. 10. 2000) - když pomineme "předpremiéru" na Vošoust festu, soukromé akci, která se však konala v době, kdy kapela byla bez zpěváka (zaskakoval Karlos z Hydráčů). Následovalo neoficiální, narychlo spáchané vystoupení v rámci akce "Pod jednou střechou". Tehdejší sestava byla Michal a Tumicz - kytary, Miro - basa, Mašty - bicí a Standa - zpěv.
Ve stejném složení se po roce podařilo vydat demo "Harmonie". Poté vše celkem vycházelo - hrály se koncerty v Ústí i v okolí. Přišly však personální změny... Jako první opustili Necrosorth bubeník a zpěvák; oba se vrhli do stylu jim hudebně bližšího. Následovala rok a půl dlouhá pauza, kdy kapela sháněla spoluhráče.
Začátkem roku 2003 se konečně zablýsklo na lepší časy. Za bicí usedla Ála (ex Proxima Kentaura, ex Dox!chtu, nyní Arashit a Kristýna j.h.), zároveň ale odchází Michal a dočasně chybí i zpěv. Standa byl naštěstí solidární a "na půl úvazku" se vrátil. Sestavu tedy tvořili Tumicz, Miro, Ála a Standa j.h. A protože Standu metal stejně moc nebavil, dohodil za sebe náhradu (Slávek). Ten z časových důvodů Necrosorth opustil během prázdnin 2004. Na své místo za sebe dosadil Jirku "Hami" Haramula, basáka z Mělnické deathové kapely Sepsis a začíná se psát novodobá historie ústecké legendy černé scény...
V červnu roku 2005 kapela v Mělnickém studiu Strunka nahrává druhé demo s názvem Disharmonie, které spatří světlo světa v září téhož roku.
V srpnu 2006 kapelu z rodinných důvodů opouští i Hami a Necrosorth se tak opět ocitá bez zpěváka. Ne však na dlouho. Během října 2006 proběhne zkouška s potenciálním frontmanem Halbim, kytaristou děčínských Bloody Diarrhoea, a kapela je tak opět v plné síle.
V prosinci 2008 do kapely přichází další člen - druhý kytarista Feanozz, který má vyplnit občasné výpadky Tůmiče (ať již v jeho nepřítomnosti či přítomnosti :-D). Věříme, že nebude pouhou náhražkou, ale plnohodnotným členem, který navíc pomůže oživit koncertní aktivity kapely. <a href="https://www.last.fm/music/Necrosorth">Read more on Last.fm</a>. User-contributed text is available under the Creative Commons By-SA License; additional terms may apply.