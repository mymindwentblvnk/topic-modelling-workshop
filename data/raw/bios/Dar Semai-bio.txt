grupa założona przez Sebastiana Pawlukiewicza (ex-Enter Chaos) oraz Marcina Krajewskiego (ex-Enter Chaos, Mayday, Lojalny Tony). Przez zespół przewinęło się kilku muzyków, głównie perkusistów: Daniel Dłuszczakowski (ex-Face), Andrzej Ciuchta (ex-Pump, Clon, Peaceful Cooperation) oraz „Kowal”, aż ostatecznie został nim Marek Matkiewicz (ex-Harmonogram, Demise, Enter Chaos, Moon), na gitarze basowej grał Paweł „Firana” Krajnik (ex-Trauma, Harmonogram, Face, Mistrust) oraz wokalista Rafał „Osa” Ossowski (ex-Christ's Flesh). Zrealizowali w Selani studio materiał „In Maroon of Four Suns” oraz wideoklip wyreżyserowany przez Adama Kuca. Największym osiągnięciem grupy były bardzo dobre recenzje krążka „In Maroon of Four Suns” w wielu czasopismach oraz zinach. Zagrali kilka koncertów m.in. w Nowym Dworze Gdańskim, Wejherowie, Prabutach, Pasłęku oraz kilka w Elblągu. Grupa nie istnieje.




Dar Semai

- Mieliśmy wielkie plany, ale niestety nie przełożyły się one na rzeczywistość - mówi Marcin Krajewski z zespołu Dar Semai. Kapela po zagraniu kilkunastu koncertów przestała istnieć. Pozostał po nich krążek "In Maroon of four suns", który miał bardzo dobre recenzje w wielu czasopismach muzycznych.




"Któregoś pięknego popołudnia zadzwonił do mnie Sebastian i złożył propozycje wspólnego grania. Przez zespół przewinęło się kilku muzyków, głównie perkusistów (Chrupek - również w Face, Buli - również w Pump, Clon, Peaceful Cooperation, Kowal), aż ostatecznie został nim Marek Matkiewicz (ex Demise, Enter Chaos, Moon), na basie praktycznie od samych początków grał Paweł Krajnik (ex Trauma, Mistrust, Face), a na sam koniec dołączył do nas mój serdeczny przyjaciel Rafał Osowski Osa (ex Christ Flesh - wspomina Marcin Krajewski z zespołu Dar Semai.

Wszyscy byli wtedy bardzo zafascynowani szwedzką szkołą grania, grupami w stylu: At The Gates, In Flames, Dark Tranquality, co miało odzwierciedlenie w ich muzyce.

- To była dla nas wtedy wspaniała zabawa i wielka przygoda, mieliśmy wielkie aspiracje, nadzieje, plany, które niestety nigdy nie przełożyły się na rzeczywistość. Jednak nikt z nas tego nie żałuje, bo w jakiś tam sposób zapisaliśmy się w kartach historii i do dziś bardzo milo to wspominamy - mówi Marcin Krajewski.

Na swoim koncie mają materiał wideo w Selani Studio.

- Jak na owe czasy, to był szczyt marzeń. W studio spędziliśmy wtedy niespełna dwa tygodnie, nagrywał nas pan Kuc, właściciel studia. Jeździliśmy z nim po jakichś górkach, lasach, szczerząc się do kamery jak na rasowych metali przystało - śmieje się Marcin. - To była jedna wielka kupa śmiechu, pochodziliśmy do tego z pewnym dystansem, bo wiadomym było, że profesjonalnego teledysku nie nakręcimy, ale to nie o to chodziło. Została pamiątka, którą z pewnością będziemy mogli pokazać kiedyś swoim dzieciom, a i ja sam czasem sobie obejrzę, wspominając stare dzieje z łezką w oku.

- Wielkimi osiągnięciami pochwalić się nie możemy. Zagraliśmy kilka koncertów m.in. w Nowym Dworze Gdańskim, Wejherowie, Prabutach, Pasłęku oraz kilka w naszym rodzimym Elblągu. Największym dla nas osiągnięciem były bardzo dobre recenzje krążka "In Maroon of Four Suns" w wielu czasopismach oraz zinach. Dostawaliśmy dużo listów od ludzi, którzy gdzieś tam dorwali nasz album i nie szczędzili nam pochlebstw. To było coś! Człowiek miał satysfakcję, że to, co robi jest dobre, że podoba się ludziom, to było bardzo budujące dla tak młodych ludzi, jakimi bez wątpienia byliśmy. Jednak życie zweryfikowało naszą działalność i zespół przestał istnieć - wspomina Marcin Krajewski. <a href="https://www.last.fm/music/Dar+Semai">Read more on Last.fm</a>. User-contributed text is available under the Creative Commons By-SA License; additional terms may apply.