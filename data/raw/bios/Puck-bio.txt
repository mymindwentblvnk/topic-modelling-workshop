Ik ben Puck en ik ben een Nederlandstalige zangeres. Als sinds ik me kan herinneren schrijf en zing ik mijn teksten zelf en sinds een paar jaar werk ik samen met mijn vriend en producer Thomas Schenk. De muziek die ik maak is voor mij een grote steun geweest in het helen van de dingen die ik heb meegemaakt. Hopelijk kan ik met mijn muziek mensen helpen, zoals muziek mij heeft geholpen.

Onze muziek varieert. Het ene moment kan je losgaan op een dansbare house tune, en het andere moment nemen we je mee in mijn verleden, naar verhalen waar je ongetwijfeld jezelf in kan herkennen. In 2021 heb ik mijn eerste album uitgebracht genaamd ‘Hoe Het Is’ waar in ik mijn ervaringen deel over huiselijk geweld, de scheiding van mijn ouders, paniekaanvallen en relatiebreuken.

In mei 2022 ben ik uitgekomen met de eerste single van mijn aankomende EP ‘Dansen In De Regen’. De teksten van de komende EP gaan dieper in op onder andere de nasleep van de scheiding van mijn ouders, hoe mijn relaties met hen daar onder hebben geleden maar ook over hoe ik mezelf weer heb terug gevonden door de jaren heen. Voor de EP hebben we gebruik gemaakt van House en Dance invloeden.

Dansen In De Regen staat centraal in de EP die gaat uitkomen dit najaar. Deze titel staat ook centraal in de shows die wij gaan geven. Wij hopen dat mensen naar huis gaan met een gevoel van erkenning, opluchting en misschien wel een goed gesprek. Ons doel is om een show neer te zetten waar mensen zowel kunnen dansen als beleven. <a href="https://www.last.fm/music/Puck">Read more on Last.fm</a>. User-contributed text is available under the Creative Commons By-SA License; additional terms may apply.