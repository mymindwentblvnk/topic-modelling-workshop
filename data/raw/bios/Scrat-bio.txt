Zespół rozpoczął podbój wszechświata w listopadzie 2002 roku. Pomysł wspólnego grania narodził się podczas jednej z wielu imprez tradycyjnie zakończonej chóralnymi „śpiewami” i absurdalnym powrotem do domu. Kiedy już wytrzeźwieliśmy zaczęliśmy zastanawiać się nad realizacją tego zamierzenia. Z pomocą przyszedł ośrodek kultury w Ustroniu Morskim, gdzie przez dwa miesiące czerpaliśmy energię zasilającą nasz sprzęt, przez co pozbawiliśmy prądu okoliczne domy, sklepy, knajpy piwne i węgorza elektrycznego. Kulminacją kilku tygodni hałasowania był występ na WOŚP w Ustroniu Morskim obok Acid Drinkers. Ciężko stwierdzić, kto się lepiej przygotował „kondycyjnie” do tego koncertu....dobre przyjęcie zmotywowało nas do dalszej pracy nad własnym materiałem. W tym czasie przenieśliśmy centrum dowodzenia światem do sali prób przygotowanej w domu perkusisty.

            W ciszy i spokoju zajęliśmy się pracą nad materiałem. Czasem pracę zakłócało drapanie w szybę kota Mijagiego, który się akurat zaklinował między kratą, a oknem. Do wakacji zagraliśmy łącznie 5 koncertów. Praca nad muzyką i występy przeplatały się z najróżniejszymi wspólnym imprezami, dziwnymi sytuacjami, absurdalnymi przygodami itp., których nie powstydził by się sam Monty Python. Nosimy się z zamiarem zrobienia filmu na ten temat.
            Sezon letni minął pod znakiem zarabiania na studio nagrań, a potem przygotowań do sesji. W międzyczasie zagraliśmy kolejny koncert w Koszalinie. Dalej musimy wspomnieć o nagraniu płyty. W tym celu wybraliśmy się do Art.-Sound Studio w Pile, gdzie pod okiem i uchem Artura Szałowskiego, w ciągu 10 bardzo wyczerpujących dni zarejestrowaliśmy ponad 40 min. Muzyki. Płyta zawiera 9 utworów utrzymanych w klimacie ultra heavy satanic alkohol death mord trash metal. Nagranie tej płyty nadwerężyło nasz, i tak już szczupły, budżet. Obecnie robimy wszystko: poruszamy niebo i ziemię, stosujemy nieczyste chwyty z wolnej amerykanki oraz uderzenia poniżej pasa niedopuszczalne w boksie zawodowym, aby zainteresować kogoś tą muzyką czyt. szukamy wytwórni. W chwili obecnej we własnym zakresie zajmujemy się rozpowszechnianiem, tudzież promocją płyty. <a href="https://www.last.fm/music/Scrat">Read more on Last.fm</a>. User-contributed text is available under the Creative Commons By-SA License; additional terms may apply.