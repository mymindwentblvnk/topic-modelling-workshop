Bio Coremass 

In 2000 besloten Paul Meulman (drums), Wander Jager (gitaar) en Herman Mulder (bas) van de nood een deugd te maken. Hun vorige band was zojuist gecrasht, maar de mannen kenden elkaar al zolang dat er geen enkele twijfel was. Doorgaan! De Fries-Groningse band Coremass was een feit. Met inspiratiebronnen als Madball, Machine Head en Skinlab bleek de koers onvermijdelijk richting metalcore te voeren. Al snel werd een repertoire opgebouwd rond logge, mid tempo grooves, dubbele zang en een moddervette sound. 
In februari 2003 bracht Coremass de debuut-cdemo Stamina uit. Een eigen productie die werd opgenomen in de Sing Sing Studios, Metslawier (Frl). De drie nummers op deze cdemo gaven precies weer waar Coremass op dat moment voor stond. Logge, lage, recht toe recht aan metalcore met een sound om tegenaan te leunen. 

Aardschok, juni 2003: 
“De metalcore van het Coremass-trio (…) valt qua stijl nog het beste te omschrijven als een logge Pro-Pain of een iets minder zware Crowbar. Langzaam en heavy dus, zonder daarbij de juiste groove te vergeten.”  

Freeze Magazine, maart 2003: 
“De Friese incarnatie van Gorefest is een feit! Dit is vetter dan vet, met een heel goede productie”  

Na een jaar met gemiddeld eens per maand een gig besloten Paul, Wander en Herman dat het tijd was voor een nieuwe stap. De beperkingen van een driemansband werden steeds duidelijker, dus besloten de mannen een zanger te zoeken. Halverwege 2004 verscheen zanger Josh Kruizinga in beeld bij Coremass. Met z'n death-, trash-, black- en doom-achtergrond geen logische keuze, maar het gruntwerk van Josh gaf de band precies de goeie lading. De nieuwe nummers van Coremass zijn dan ook nauwelijks te vergelijken met de songs op Stamina. Metalcore is het nog steeds, maar dan met een dikke knipoog richting trash en death. Sneller en hufteriger. En met de vertrouwde logge Coremass sound. Begin 2005 gaat Coremass de studio in voor de opvolger van Stamina. In de tussentijd zijn we live lekker bezig, onder meer met 
onze metal broeders van de Pitstarter package. Okay, we kunnen er eindeloos over blijven lullen, maar ga die shit gewoon checken! 
 <a href="https://www.last.fm/music/Coremass">Read more on Last.fm</a>. User-contributed text is available under the Creative Commons By-SA License; additional terms may apply.