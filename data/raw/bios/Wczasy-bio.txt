Wczasy to duet, który tworzą Bartłomiej Maczaluk (ur. 1984, pochodzący z Gorzowa Wlkp.) i Jakub Żwirełło (ur. 1991, pochodzący z Olsztyna). Spotkali się w Poznaniu i tam zaczęli razem grać. Wczasy zadebiutowały w 2017 dobrze przyjętą EPką (“1000 problemów” / Placid Person Records), o której Krzysztof Kwiatkowski z portalu Trzy Szóstki pisał tak: “Wczasy są bardzo ok. […] Są tak zrelaksowani, że ja odpływam.” Pod koniec 2017 ich utwór pt. Świętokracja został wydany na świątecznej składance (“Przeżyj Święta” / Nasiano Records), pozytywnie wypowiadał się o nim m.in. Bartek Chaciński na blogu Polifonia. Brzmienie Wczasów opiera się obecnie na gitarach, syntezatorach analogowych i automatach perkusyjnych ze złotej ery synth-popu, a kompozycje przybierają zazwyczaj zwięzłe piosenkowe formy.

Skład:
Bartłomiej Maczaluk – śpiew, gitary, wokoder, fx, syntezatory
Jakub Żwirełło – programowanie, śpiew, gitary, melodyka, fx, syntezatory <a href="https://www.last.fm/music/WCZASY">Read more on Last.fm</a>. User-contributed text is available under the Creative Commons By-SA License; additional terms may apply.