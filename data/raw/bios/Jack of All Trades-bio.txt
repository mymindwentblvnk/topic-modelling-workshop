Debutând în 2014 ca un one-man project al lui Alex Teodorescu, Jack of all Trades au devenit full-band în 2017, când lui i s-au alăturat Andrei (bas), Radu (chitară) și Mădălin (tobe). După doi ani de concerte în mod regulat atât în București, cât și în provincie, trupa a lansat în decembrie 2019 primul album, intitulat ‘Extrovertit Selectiv’.

Despre ‘Extrovertit Selectiv’, Jack of all Trades spun că ‘este un material autobiografic și complet sincer de la cap la coadă, despre călătoria unei persoane ce se caută pe sine și dorește apartenența la acele grupuri cu o mentalitate și viziune similară asupra lumii înconjurătoare – oameni pe care îi selectează, de altfel, cu foarte mare atenție, pentru că numai în compania lor se pot extroverti în totalitate.’

Jack of all Trades s-au remarcat prin numeroasele apariții și difuzări radio locale în București (Music Channel, Rock FM, TANANANA, Radio Guerrilla, Sport Total FM, Radio Seven) și cântând în cadrul unor festivale importante (Iubim 2 Roți, Old Blacks 2), evenimente caritabile (Noi Facem Un Spital) sau concerte ale altor trupe înrădăcinate în industria muzicală (Vița de vie, Cargo, Timpuri Noi, Alex & The Fat Penguins, Partizan, Trupa Spam sau Șuie Paparude).

În prezent, trupa își promovează albumul de debut prin concerte și turnee în țară și lucrează la următorul material discografic.

Jack of all Trades înseamnă:
Mădălin Duca – tobe
Andrei Chirițescu – bas
Radu Eremia – chitară
Alex Teodorescu – voce & chitară <a href="https://www.last.fm/music/Jack+of+All+Trades">Read more on Last.fm</a>. User-contributed text is available under the Creative Commons By-SA License; additional terms may apply.