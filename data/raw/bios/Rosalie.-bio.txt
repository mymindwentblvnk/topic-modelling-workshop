Rosalie. to artystka, która wyjątkowym połączeniem r&b, hip-hopu i nowej elektroniki wypełnia, niezagospodarowaną od lat, lukę na polskiej scenie muzycznej. Pierwszy singiel „This Thing Called Love” zapewnił jej przychylność słuchaczy, a przez media muzyczne została okrzyknięta jednym z najlepiej zapowiadających się debiutów nadchodzących miesięcy.

Utwór „Do It Right” to kontynuacja muzycznej drogi obranej przez Rosalie.. Za produkcję, tak jak w przypadku „This Thing Called Love”, odpowiedzialny jest Mateusz Gudel z duetu Małe Miasta. „Nad muzyką pracowaliśmy wspólnie. Chcieliśmy pójść w trochę lżejszą stronę niż w pierwszym numerze, stąd m.in. dość chwytliwy refren. Nie mogliśmy sobie jednak odmówić zabiegów, które nadają mrocznego, tajemniczego klimatu naszym wspólnym piosenkom.” – relacjonuje sama zainteresowana. <a href="https://www.last.fm/music/Rosalie.">Read more on Last.fm</a>. User-contributed text is available under the Creative Commons By-SA License; additional terms may apply.