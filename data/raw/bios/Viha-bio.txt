Se oli pimeää syksyn aikaa 2004, ja ilmassa pyöri oudolla tavalla tutun tuntuinen energia. Silloin Antti ja Jari saivat idean tehdä hardcorepunk-henkisiä biisejä. Idean selventyessä miehet huomasivat, että syntyneen musiikin ja ajatusten yhteisnäytöksen nimi on VIHA. Ajan kuluessa ja biisien kasvaessa bändiin liittyivät Jukka ja Teemu. VIHAN musiikki on välähdyksenomainen näytös, joka kuvaa tuota kaiken läpi jyräävää energiaa ja tunnetilaa sille kevyesti hymyillen. VIHAN sanoma voidaan ymmärtää myös tutkimusmatkana VIHAA luovaan elämäntapaan, jossa numerot ja tittelit ovat korvanneet ihmisen omassa ajattelussaan. Toisin sanoen VIHA on kaiken ihmisyyttä ja elämää yleensä kunnioittavan toiminnan puolella. Näistä aineksista haluttiin perustaa bändi, jonka voisi esitellä lavalle sanoin: ”Vaikka jotkut teistä voivat väittää, etteivät he tiedä meistä mitään, se ei pidä paikkaansa, sillä jokainen lienee joskus kokenut syytä VIHAAN. Tervetuloa rauhassa!"  <a href="https://www.last.fm/music/Viha">Read more on Last.fm</a>. User-contributed text is available under the Creative Commons By-SA License; additional terms may apply.