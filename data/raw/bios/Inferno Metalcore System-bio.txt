A zenekar a jelenlegi felállásban 2002 tavasza óta működik, az Inferno gyökerei azonban ennél sokkal mélyebbre nyúlnak. Tamás és Laci 1992 óta együtt zenéltek különféle formációkban (és kettesben is) mígnem 2 másik szerencsi taggal Csabival és Dénessel megalakították az Inferno-t. A zenekar gyakorlatilag nem koncertezett, ám annál gyakrabban próbált.

1997-ben megjelent az első demo, Kötéltánc címmel (6 saját szerzeményt tartalmazott, többek között a Kamion c. Inferno "klasszikust" is, ami azóta is része a koncertprogramnak).
1998 szeptemberében Dénes kilépett a bandából más irányú zenei elképzelései miatt, így az Inferno 3 taggal próbált tovább.
1999 januárjában megjelent a csapat Hétköznapok a tetszhalálban c. második anyaga, aztán csend... Ekkor jött a képbe Erdei Sándor, aki korábban a helyi Füst zenekar sorait erősítette de mivel éppen feloszlott a bandája, az Inferno kisegítő basszere lett. Néhány koncertet követően azonban az Inferno lefulladt... próbateremből kirúgva,... Csabi külföldre távozott.

2002 azonban az újrakezdés éve lett. Csabi hazatért, próbaterem is akadt és a banda újult erővel látott munkához. Májer Attila basszusgitárossal és a fentiekben már megismert Sanyával kiegészülve beindultak a próbák. Mivel a zenekarnak koncerttapasztalata nem igazán volt, a fiúk elhatározták, hogy ezt helyezik előtérbe. Néhány saját szervezésű buli után (pl. 100%Metalcore Minifest.), a 2003 tavaszán induló Stagediving Tour állandó vendégzenekara lett az ekkor már Inferno Metalcore System néven utazó csapat, ahol 10 állomáson a Szeg, Replika és Ektomorf előtt zúztak. Nyáron a Hegyalja-, és a Vekeri-tavi fesztiválok jöttek, majd októbertol a Diablo De Fox Tour, olyan nagyszerű bandákkal mint a Cadaveres de Tortugas, a Fürgerókalábak és a Grindman. A 2003-as év tehát mindenképpen nagy előrelépést jelentett a banda életében. Idén egy újabb szint elérése a cél. Februárban harmadik helyezést értek el a szarvasi Wanted Tehetsékutatón és két különdíj is jutott (legjobb dobos, Fibenare), ezáltal szinte biztos, hogy az idei Hegyalja-, és Wanted fesztiválokon találkozhattok majd az Inferno MS névvel. Viszlát a katlanokban... <a href="https://www.last.fm/music/Inferno+Metalcore+System">Read more on Last.fm</a>. User-contributed text is available under the Creative Commons By-SA License; additional terms may apply.