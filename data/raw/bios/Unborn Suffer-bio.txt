Zespół powstał w listopadzie 2001 z inicjatywy Damiana Bednarskiego (gitara), Wojtka "Vojcisza" Dąbrowskiego (bas) oraz Leszka Satro (bębny). Wówczas postanowiliśmy nazwać nasz zespół DEPRESSION, lecz okazało się, iż taka kapela istnieje, więc zmieniliśmy szybko nazwę na CONTRADICTION. Wkrótce dołączył do nas na bardzo krótko (jedna próba) Szymon "Głupi" Dobrosielski(gitara). Nie zagrał już więcej, z racji swych małych umiejętności. 

Początki, jak początki każdego zespołu, były bardzo ciężkie. Nasze pierwsze próby odbywały się w Ośrodku Profilaktyki Środowiskowej i nie były zbyt udane. Prędko się okazało, że Leszek nie miał dużych umiejętności, podobnie jak kandydaci na drugą gitarę. Drugim problemem był brak sprzętu w ośrodku, dlatego musieliśmy grać na naszych "imitacjach" pieców i perkusji (jedna stopa, werbel i crash!!!), które szybko się rozwaliły. Postanowiliśmy zrezygnować z tego miejsca i późną zimą 2001 zespół CONTRADICTION zawiesił działalność. Przez cały ten czas pisaliśmy utwory aż do kwietnia 2002. 

Wtedy dołączył do nas Piotr "Pietruch" Lisowski (bębny), grający kiedyś w bydgoskiej kapeli TOPPERS MIND. Wówczas Leszek przejął rolę drugiego gitarzysty, lecz nie na długo. Po krótkim czasie opuścił zespół, aprzyczyn swej decyzji nie ujawnił. Wtedy, po wielu problemach związanych z wyborem nazwy, postanowiliśmy zmienić nazwę na UNBORN SUFFER (została ona zaczerpnięta z utworu NAPALM DEATH "Twist the knife"), i postanowiliśmy grać na jedną gitarę. 

Próby odbywały się w baraku, który użyczył nam zespół MISLEAD. Gdy w końcu udało się nam znaleźć miejsce do grania, pojawił się problem z wokalistą. W końcu został nim Adam Borys, basista bydgoskiego zespołu SAMMATH NAUR, ale z racji tego, iż jego macierzysty zespół był wciąż zajęty graniem, jego obecność na wszystkich próbach była niemożliwa. W dniach 5 - 6 sierpnia 2002 r. zarejestrowaliśmy na jamniku nasz pierwszy materiał (niestety bez udziału Adama) - 3 utwory naszego autorstwa w wersjach instrumentalnych oraz 2 covery SODOM "Outbreak of Evil" oraz "Bombenhagel", w których zaśpiewał Damian.

Pod koniec sierpnia, z przyczyn osobistych, zespół opuścił kolejny oryginalny członek, Wojtek Dąbrowski. Wkrótce po tym zarejestrowaliśmy kolejny materiał ( bez basu i z udziałem Adama na wokalu) - 1 kawałek naszego autorstwa i cover SODOM "Outbreak of Evil" Po tym nagraniu funkcję basisty przejął, niestety na krótko, Marcin "Cin" Lipecki. Po jego dołączeniu zostaliśmy "łagodnie wyproszeni" z naszego miejsca prób. We wrześniu 2002 zespól ponownie zawiesił działalność, aż do listopada 2002. 

Właśnie wtedy udało nam się znaleźć nową salę prób, mieszczącą się w MDK nr 4 przy ulicy Dworcowej. W międzyczasie odszedł Adam Borys (z braku czasu), a w zespole pojawiła się nowa twarz - Wojtek "Poziom" Poziomek ( bas) grający kiedyś w thrashmetalowej kapeli LETHAL. Dzięki jego osobie do zespołu wprowadziliśmy nowy element - drugi wokal. W grudniu 2002 po udanych próbach zaśpiewania coveru MORTICIAN „Zombie apocalypse” funkcją wokalisty zajął się Damian. Od tamtego czasu zaczęła się porządna praca nad materiałem. 

W dniach 26 kwietnia i 9 maja 2003 dokonaliśmy nagrań na drugi materiał, który nazwaliśmy "Dying purity - reh.cd 2". Zawiera on 8 autorskich kawałków, znanych m.in. z "Rehearsal cd" i 3 covery - MORTICIAN (Zombie apocalypse/Slaughterhouse),NAPALM DEATH (Dead) i BRUJERIA (Ritmos Satanicos).

W dniu 5 wrzesnia 2003 zagraliśmy nasz pierwszy koncert w Bydgoskim klubie Wiatraczek i od tego momentu rozpoczęliśmy koncertowanie. Mamy na koncie kilka koncertów m.in. w Solcu Kujawskim, Malborku, Słupsku. Konertowalismy u boku m.in. zespołów PARRICIDE, SQUASH BOWELS, TEHACE, MORTIS DEI. 

W końcu przyszedł czas na nagranie debiutu. Postanowiliśmy uczynić to w BLEYD STUDIO. Nagraniem i produkcją zajął się Tomasz Małkiewicz, gitarzysta zespołu CORE OF BLEYD. Debiutancki album o nazwie "Procreated Suffering" zarejestrowaliśmy między 20 września i 30 listopada 2003. Na płytę trafiły prawie wszystkie utwory z obydwu rehów, dwa covery – MORTICIAN (Zombie apocalypse/Slaughterhouse) i NAPALM DEATH (Dead) oraz intro. Na płycie gościnnie wystąpili pierwszy wokalista UNBORN SUFFER Adam Borys (użyczył swego głosu w kawałku “Martial obliteration”) oraz przyjaciel kapeli Bartosz Łasa (wspomógł nas wokalnie w coverach MORTICIAN Zombie apocalypse/Slaughterhouse). 

W październiku 2004, po odrzuceniu propozycji powrotu do UNBORN SUFFER przez Adama Borysa, nowym głównym wokalistą został Bartosz „Sauata” Łasa. 

W listopadzie 2005 zespół postanowił opuścić basista Wojtek,w tym samym czasie do UNBORN SUFFER powrócił pierwszy wokalista zespołu Adam Borys, który przejął rolę drugiego gitarzysty. 

Pod koniec stycznia 2006 zaszyliśmy się ponownie w BLEYD STUDIO i rozpoczęliśmy nagrywanie drugiej płyty "Is This What We've Created?". Nagraniem i produkcją ponownie zajął się Tomek Małkiewicz. Materiał zarejestrowaliśmy między 21 stycznia i 23 marca 2006. NA płytę trafiło 12 kawałków, w tym jeden kawałek z drugiego reha "Dying Purity" który nie trafił na pierwszą płytę (Times Of Lament) oraz covery: MORTICIAN (Drilling For Brains) i BRUTAL TRUTH (Collateral Damage). Zespół również nagrał 2 odrzuty podczas tej sesji nagraniowej - covery KATAKLYSM (In Shadows And Dust) i KREATOR (Under The Guillotine). NA płycie gościnnie wspomogli nas Łukasz "Piehoo" Pieszczyński (zagrał na basie w utworze "Deceived, Betrayed, Killed,Enslaved), Damian "Szorstki" Wolter (odegrał solo w tym samym kawałku) z ENEMY DIVISION ,Szymon Priebe z LAND OF ANGER,ex Legions of Death (odegrał solo w kawałku "Throwaway") oraz Natalia Gburzyńska z MALA HERBA ( nagrała klawiszowe intro do kawałka "Human")

NA przełomie stycznia/lutego 2006,podczas nagrywania drugiej płyty do zespołu powrócił basista Wojciech "Poziom". Zaraz po tym, po zarejestrowaniu partii perkusji na drugą płytę, UNBORN SUFFER opuścił perkusista Piotr "Pietruch" Lisowski. Obecnie zastepuje go Kamil Pawlicki,niegdyś perkusista blackmetalowego TENEBRION.

Pod koniec kwietnia 2006 z powodu różnic muzycznych zespół zakończył współpracę z Adamem Borysem i kontynuuje granie ponownie na jedna gitarę.

Po zarejestrowaniu drugiego albumu zespół rozpoczął poszukiwania wytwórni, ktora byłaby zainteresowana wydaniem płyty. W końcu udało nam sie podpisać kontrakt z rosyjską death/grindową wytwórnią SOULFLESH COLLECTOR. Album "Is This What We've Created?" ukazał się nakładem tej wytwórni 25 października 2006.

W listopadzie 2006 udaliśmy się do studia DREAM FACTORY w Bydgoszczy, by zarejestorwać 3 nowe kawałki. Mixem i masteringiem zajęli się Przemek Staszak i Damian Bednarski. Nagraliśmy 2 premierowe kawałki oraz nową wersję utworu "Liquid Shit In Your Head" znanego z debiutu. Utwory te pierwotnie miały trafićj na split z zespołami DROWNED CHILD i ILLBLEED zatytuowany "Downtuned Headfucks", ale w ostatecznosci trafiły na split z zepołami NECROPSY, ESKATON, PARANOIA i FEACES wydany przez wytwórnię REDRUM 666. 

W lutym 2007 zespół zakończył współpracę z basistą Wojtkiem "Poziomem". Obecnie wspomaga nas gościnnie Emil "Herbiash" Kowalczyk, basista zespołu MALA HERBA.



Dziś zespół UNBORN SUFFER tworzą: 

Bartosz „Sauata” Łasa - wokal 

Damian „Sfenson” Bednarski - wokal, gitara 

Emil "Herbiash" Kowalczyk  - bas (gościnnie)

Kamil Pawlicki  - bębny <a href="https://www.last.fm/music/Unborn+Suffer">Read more on Last.fm</a>. User-contributed text is available under the Creative Commons By-SA License; additional terms may apply.