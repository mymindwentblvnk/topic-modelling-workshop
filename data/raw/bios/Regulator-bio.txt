Ognjen Ilić - vokal
Luka Petrović - solo gitara
Bogdan Brđović - ritam gitara
Goran Janjušić - bas gitara
Jovan Pavlović - bubanj

Regulator je alternativni rock bend iz Vrnjačke Banje osnovan 2011. godine. Odmah po osnivanju akcenat je stavljen na autorskim numerama, a ubrzo su krenuli i prvi koncertni nastupi, samostalnog i festivalskog karaktera. 

2012. godine pojavili su se u dokumentarnom filmu "Vrba Ispod Zemlje" o muzičkoj sceni Vrnjačke Banje. 

Godina 2013. predstavlja prekretnicu u karijeri grupe. Meseca aprila započeto je snimanje prvog studijskog albuma, kome je prethodilo EP demo izdanje sa osam sadržanih pesama. Paralelno sa snimanjem učestvovali su vrlo uspešno u takmičarskom delu Belgrade Demo Fest Live, a 2. maja osvojili su prvo mesto na 34. Gitarijadi u Požarevcu. U avgustu 2013. nastupili su u finalu 47. Gitarijade u Zaječaru, gde su u velikoj konkurenciji bendova iz svih bivših jugoslovenskih repubika osvojili drugu poziciju na osnovu glasova stručnog žirija. 

Posle nekoliko festivalskih nastupa u revijalnom (Beer Fest, Street Аrt, Lovefest…)i takmičarskom (BDFL, Gitarijada u Požarevcu, Gitarijada u Zaječaru) delu širom Srbije, vraćaju su se u studio ‘Češnjak’ u Kragujevcu gde završavaju rad na albumu prvencu “Izvori snage” koji izlazi pod okriljem izdavačke kuće Nocturne media.

Trenutno Regulator stvara i deluje iz Beograda, a u kreiranju muzike, tekstova i aranžmana učestvuju svi članovi postave podjednako, dok se kroz liriku Regulatora provlače teme koje se tiču buđenja ekološke svesti, života i odnosa čoveka prema prirodi, kao i same prirode.

http://www.youtube.com/user/RegulatorZemlja

http://www.deezer.com/album/9387508

https://itunes.apple.com/us/album/izvori-snage/id952646870

http://www.amazon.com/Izvori-snage-Regulator/dp/B00R6PVISA

https://www.facebook.com/regulatorvb

http://www.regulatorbend.com/ <a href="https://www.last.fm/music/Regulator">Read more on Last.fm</a>. User-contributed text is available under the Creative Commons By-SA License; additional terms may apply.