“Rubato”, bir müzik cümlesinde temponun serbest bir anlayışla hızlandırılıp, yavaşlatılması anlamına gelir. Yani bir tür ritmik özgürlüktür…

Şimdiye kadar sayısız önemli sanatçının albümlerinde ve konserlerinde enstrümanları ile yer alan Fatih Ahıskalı, Özer Arkun, Göksun Çavdar ve Eralp Görgün; birlikte müzik icra ettiklerinde aynı anda aynı duyguları paylaşarak büyük bir ahenk içinde – adeta sadece kendilerinin görebildiği bir şefi takip edercesine – birlikte hissettiklerini ve “Rubato”nun da böylece doğduğunu söylüyor.

Bu birlikte hissediş hali, hiç şüphesiz uzun yıllardır birlikte müzik yapmalarının ve bu süreçte olgunlaşan dostluklarının doğal bir sonucu. Kendi renklerini, fikirlerini, duygularını, aşklarını kendi özgür ifadeleri ile paylaşmalarının zamanının geldiğine inanan “Rubato” nun ilk albümü, Kasım ayının başında 9/8 müzik etiketiyle raflardaki yerini aldı. 

Fatih Ahıskalı: Ud, Cümbüş, Gitar, Solo Vokal
Özer Arkun: Viyolonsel, Solo Vokal
Göksun Çavdar: Klarnet, Bas Klarnet, Saksafon, Vokal
Eralp Görgün: Bas gitar, Vokal <a href="https://www.last.fm/music/Rubato">Read more on Last.fm</a>. User-contributed text is available under the Creative Commons By-SA License; additional terms may apply.