Enio Vučeta (vokal i gitara) osniva bend krajem 1984. Prva postava je : Davor Senčar na gitari, Božidar Tkalec na bas gitari i Čedomir Macura za bubnjevima.

1986. u MK studiju u Stuttgartu u Njemačkoj uz pomoć renomiranih producenata Branka Podbrezničkog i Duška Mandića snimaju prve demo snimke, "Demoni u noći", dospjevaju u radio programe i pregovaraju s izdavačkim kućama. Nakon pažljivog razmatranja ponuđenih uvjeta, Legija se odlučuje za ponudu izvan svog matičnog grada Zagreba te zahvaljujuci razumijevanju i pokroviteljstvu urednika Olivera Mandića, potpisuju ugovor s Produkcijom gramofonskih ploča Radio televizije Beograd (PGP RTB), firmom koja se, u to vrijeme, hrabro orjentirala na tada domaće rockerske snage. Tako 1987. izlazi prva singlica, Ti si mi suđena/Pile moje.

Iste godine u studiju Enza Lesića i pod, tada vrsnom produkcijom Saše Habića snimaju prvi album, nazvan jednostavno "Legija". Ploča izlazi 17.11.1987. u izdanju PGP RTB-a. Za ondašnje je vrijeme taj album bio zaista vrsno produciran i  imao je čvrsti heavy metal zvuk, a najveći hit s njega bio je "Pakleni stroj". U današnje je vrijeme, prema anketama nekih foruma, upravo taj album najomiljeniji. Nažalost, u tadašnje vrijeme, uz apsolutnu dominaciju Divljih Jagoda te Kerbera, Legija ne nalazi na veću zainteresiranost kako koncertnih organizatora tako i radio programa, te se bend raspada.

U osvit devedesetih Legija se ponovno okuplja u novoj postavi i to Enio - vokal i gitara, Robert Jurčec - Muha - bunjevi, Neno Ministar - gitara, Joja - bass gitara, u toj postavi sviraju 3.4.1992. na legendarnoj Metalmaniji.

1994. Legija se ponovno okuplja u novoj postavi, na bas gitaru dolazi Tompa te u izdanju Coratia Recordsa izlazi album "Do pakla i natrag". Pjesme "Legija", "Dolaziš s kišom" i "Zauvjek tvoj", obrada Bostonove "More then a feelin'" postaju hitovi i vrte se na radio postajama diljem Hrvatske. Na albumu se također, s obzirom na ratno vrijeme, nalazi i pjesma "Fight for Croatia".

U zimu 1997., u vrijeme apsolutne vladavine dancea, dečki opet ulaze u studio i pod produkcijom Branka Podbrezničkog, Enia i Zlatana Ćehića - Ćehe snimaju album "Postoji samo jedan". Postava je opet izmjenjena, gitaru svira Saša, a bubnjeve Tomica (Krvna Grupa). Na ovom albumu u nekim je pjesmama izražena i humoristična nota, a pjesma HMTJŽM "Heavy metal to je život moj" snimljena je u duetu s Davorom Dretarom - Dreletom. S tog se albuma istaknula pjesma "Nisam rođen iz ljubavi", obrada KISSove "I was made for loving you". Također su za ovaj album ponovno snimljene "Pakleni stroj" i "Zauvijek tvoj".

2002. pod etiketom Dinatona izlazi posljedni album "Apokalipsa sutra", na kojem se nalazi njihov najveći hit "Za sve je kriv rock 'n' roll". Spot za dotičnu pjesmu redovito se vrti na HRTu. Uz tu pjesmu, zapažene su bile "Crne oči" i "Zmijo otrovna". Nažalost, u to vrijeme masovnih techno partija i proboja "kvartovskih rappera" Legija opet ne nailazi na podršku organizatora nastupa, također niti na potporu radio postoja a na HRTu se ukidaju pojedine glazbene emisije i rock glazbi općenito ne daje nikakva potpora, te se bend konačno raspada 2004. godine.
 <a href="https://www.last.fm/music/Legija">Read more on Last.fm</a>. User-contributed text is available under the Creative Commons By-SA License; additional terms may apply.