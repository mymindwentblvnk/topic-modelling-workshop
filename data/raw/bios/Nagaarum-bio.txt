A Nagaarum, mint zenekar a Pigballoon utódja. A Pigballoon 2008 tavaszán alakult. 
A zenekar egyetlen tagja akkor döntött a névváltoztatás mellett, mikor elhatározta, hogy kultikus black elemeket is bele fog vinni a zenébe. A Pigballoon név így létjogosultságát veszítette. Az ötlet 2011.04.20-án hasított az elméjébe, és azóta fertőzi azt... 
Az első hanganyag tételei még főként ambient stílusban születtek. A lemez zeneileg nagyon egyszerű, monoton és komor. Hangzása nyers, dohos, csiszolatlan. 
A pigballoonos évek alatt még az volt az elképzelés, hogy vendégzenészek kezelik a gitárt, a basszust és a hangszálakat, csakhogy Nagaarum térdproblémáinak "köszönhetően" a GuilThee-ben (legalábbis egyelőre) át kellett nyargaljon a basszusgitárra. Egy év állt a rendelkezésére kb., hogy felhúzza magát arra a szintre, hogy a stúdióban elkezelje a hangszert. Mivel ez sikeresen teljesült, elhatározta, hogy a gitárt is kézbeveszi, majd jött a hörgés. 
Az eleinte angol számcímek - szövegek le lettek fordítva magyarra, és a jövőbeli szerzemények is magyar szöveggel készülnek majd. 

A dalok kizárólag otthon kerülnek rögzítésre, kizárólag nulla költségvetésből, kizárólag ingyenes terjesztés céljából. A képi és videóanyagok szintúgy.  <a href="https://www.last.fm/music/Nagaarum">Read more on Last.fm</a>. User-contributed text is available under the Creative Commons By-SA License; additional terms may apply.