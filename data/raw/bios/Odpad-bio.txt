Melodika, punk, harmonika, oi, Martin, Slovakia...

Odpad - história kapely Začiatky kapely ODPAD siahajú až do roku 1995, kedy bola kapela založená a od tohto obdobia až do dnes prešla viacerými zmenami. Prvá zostava pozostávala zo štyroch členov ( CHLASŤO - gitara, spev; ŠERO - gitara, spev; JOKY - basa; RUTO - bicie) a vydržala až do roku 1997, kedy odchádza Šero a Ruto, ktorí zakladajú vlastný projekt. Na bicie prichádza Šunka, ktorý mal byť pôvodne gitarista a kapela hrá v trojke. Nahrávajú prvé skúšobňové Demo okolo roku 96-97. Na rozhraní rokov 98-99 odchádza Joky na vojnu a ako náhrada za basu prichádza Rado(SALY) a pribúda druhý gitarista Fešák. V tejto zostave ( CHLASŤO - gitara, spev; FEŠÁK- gitara, spev; SALY - basa, vokál; ŠUNKA - bicie, vokál) sa nahráva Demáč na skúšobni Núdzového vchodu(r.99-OO) a tie isté piesne sa nahrávajú v štúdiu Power Sound v Lučenci na prvý radový album "CHOĎTE S TÝM PREČ!!!", ktorý vychádza vlastnými silami kapely r. 2000. Z tohto albumu je vybraná pieseň "Bordel" na Slovenský Punk výber "Punk made in Slovakia 3". V roku 2001 nastáva ďalšia zmena v kapele a odchádza Fešák. ODPAD pokračuje ďalej v trojke až do r. 2002 kedy odchádza Šunka, ktorého po čase za bicími nahrádza Albert. V tejto zostave ( WLASTA - gitara, spev; RADA - basa, vokál; ALBERT - bicie, škrekot) nahrávame v r.2003 v štúdiu Kobka v Martine dve piesne "Attack" a "Punk´a´oi United", ktoré vychádzajú na výberoch " Street kids II" a "Považský Underground". V roku 2OO4 vychádza demo " Vrútocká 12°" , ktorá je krstená na "Kanál párty V." Šotym zo Zemežluč. Toto demo je predzvesťou druhého radového albumu " ÚTOK" nahraného v štúdiu Kobka(r.2004). Tento album vychádza spoločnými silami kapely Odpad a vydavateľstva Hirax records. Z albumu "Útok" je vybratá pieseň "Fanatik", ktorá je umiestnená na československom výbere "Driving 2 hell" v r. 2005. Začiatkom roku 2006 kapela vydáva živý album "ODPAD live" na ktorom je zachytený koncert z krstu nového albumu kapely "Prípad ewy burdovej". Odpad pripravuje spoločné CD s kapelami Kohout plaší smrt a DeLindows a DVD Kanál párty VI. (Púchov Salaš). Počas celej svojej histórie ODPAD hráva na koncertoch a undergroundových akciách na Slovensku, v Čechách a v Poľsku...
kontakt: punkodpad@azet.sk
web: www.punkodpad.sk
Bandzone URL:www.bandzone.cz/odpad <a href="https://www.last.fm/music/ODPAD">Read more on Last.fm</a>. User-contributed text is available under the Creative Commons By-SA License; additional terms may apply.