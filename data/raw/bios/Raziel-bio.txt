Asıl ismi Emin Uzun olan Raziel Nisroc 21.03.1987 Giresun doğumlu. Çocukluğundan itibaren farklı meskenlere taşındıkları için birçok yaşam formları arasında gidip geldi. Lise dönemi geldiğinde küçük denemeler ve şiirler yazdığı için çesitli dergilerde boy gösterdi, fakat asli ruhunun yıllardır onun temeli haline gelen müzikte olduğunu fark etmesi tüm isteklerini askıya alıp müziğe yoğunlaşmasını sağladı. 2004 yılında Düşünce ile birlikte Effekt isimli bir oluşum kurdu ve çalışmalarını ilk kez projeleştirmiş oldu. Çocukluğunda dinlediği akımlardan kalan izleri deneysel çalışmalarında hissettirmeye başlaması, çıkarttıkları bu ilk albümün amatör rap gruplarının albümleri arasından sıyrılmasındaki en önemli faktör oldu. 

2004 yılının son dönemlerinde solo projesi olan Mekan-ı Cehennem’e start verdi. Küçük sahneler almaya başlayan Raziel, Da Poet ve Mozole Mirach ile Mart 2005 gibi başladıkları Sert Ünsüzler projesi üzerine yoğunlaştı. İnternete sunulan ve oldukça beğeni kazanan bu E.P ile Raziel adından sıkça söz ettirmeye başladı. Ardından Da Poet ile beraber solo projesi üzerinde çalışmasına devam eden Raziel 2006 Mayıs ayında 34 track içeren double cdlik Mekan-ı Cehennem albümünü satışa sundu. Şu sıralarda yeni albümü üzerinde çalışmalarına devam eden Raziel Nisroc'u farklı mclerin albümlerinde görmek mümkündür.

online: www.razielnisroc.com <a href="https://www.last.fm/music/Raziel">Read more on Last.fm</a>. User-contributed text is available under the Creative Commons By-SA License; additional terms may apply.