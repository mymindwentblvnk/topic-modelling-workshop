Warszawski Thrash/Death metalowy Cryptic Rites zaczął krucjatę w 2004 roku z inicjatywy Sodomizera i byłego garowego Smoka , z którym zostało nagrane demo/rehearsal „Murder Handmade” wydane własnym sumptem. Rok 2005 przyniósł pierwsze zachwiania składu i w rezultacie zawieszenie działalności z powodu brakującej sekcji rytmicznej. Z kolejnym rokiem 2006 Sodomizer zmienia funkcję i łapie za bas, wraz z Witem przywracają zespół do aktywnego statusu , pracując nad kompozycjami i intensywnymi jam session’s, jednocześnie nie tracąc czasu i szukając pozostałych ludzi do składu. W roku 2007 Cryptic Rites wypuściło nagranie z koncertu „Live Extraction”(2005) wydane własnymi kosztami na kasecie, limitowane do 66 kopii, oraz rozpoczęło pracę nad nowym materiałem. Do składu dołącza w miedzy czasie Cezary, który objął stanowisko bębniarza. Zaraz po nim do ekipy załapuje się Ifryt, który bluźnierczo zdziera trzewia i nadaje klimatu. Posadę drugiego gitarzysty dostał Kasper, który okazał się lepszy od swoich poprzedników w ścieraniu kostek i tak, w tym składzie „Krypta” zaczyna funkcjonować, grając koncerty i pracując nad nagraniami. Owocem pracy jest marcowa sesja podczas której nagrane zostaje promo ”Attack From The Past” zawierające dwa kawałki, dające przedsmak Ep’ki „The Return Of Skullcrusher”, która ukaże się już niedługo.  <a href="https://www.last.fm/music/Cryptic+Rites">Read more on Last.fm</a>. User-contributed text is available under the Creative Commons By-SA License; additional terms may apply.