I Kurnalcool nascono nel 1986 e nel giro di pochi mesi riescono ad imporsi all'attenzione del pubblico locale sia per la musica suonata che per i temi trattati nelle loro canzoni. I Kurnalcool sono gli inventori del "VI' METAL" cioè hard rock con testi che raccontano storielline alcoliche capitate ai componenti del gruppo ed ai loro amici usando un linguaggio giovanile "corrente" che quindi comprende anche espressioni colorite. Per questo motivo i kurnalcool col passare del tempo diventano nelle Marche una vera e propria cult band osannata dai loro numerosi fans ma anche abbastanza denigrata ed ostacolata da una certa parte dell'opinione pubblica benpensante e della stampa. In realtà ascoltando bene i testi dei Kurnalcool si può trovare si disagio giovanile ma soprattutto tanta voglia di vivere, di divertirsi e di far divertire con le loro canzoni deliranti tutti coloro che perdono tempo ad ascoltarli. Tra il 1986 ed 1990 il gruppo incide 4 demo tapes, in ordine: Bumba atomika (1986); Vattafadantelvì (1987); Svinavyl (1988); Slongame la biscia (1989), questi nastri vengono recensiti positivamente da riviste specializzate ed i kurnalcool arrivano a duplicare 600 copie di quei nastri e ad essere cercati per serate anche oltre provincia tra le quali Topsy club a Livorno e pussycat a Rimini. Nel 1991 il gruppo si scioglie ma 6 anni dopo pressati dalle richieste dei vecchi fans ormai cresciuti e dai loro fratelli minori, ma soprattutto sorpresi dal fatto che il nome kurnalcool era tutt'altro che morto i 7 curnacchioni decidono di ritornare sulla scena per alcune serate commemorative. Il successo di queste date è a dir poco travolgente 3000 persone complessivamente per assistere al loro ritorno. I ragazzi sentono intorno a loro di nuovo il calore degli inizi e decidono di continuare. Di li a poco arriva loro la proposta per l'incisione di un cd che si concretizza dopo pochi mesi con l'uscita di BUMBA ATOMIKA il loro primo lavoro ufficiale che in 8 mesi vende 1000 copie solo nelle Marche e senza uno straccio di distribuzione. I kurnalcool sono invitati come ospiti speciali a un concerto pro terremotati organizzato dall'istituto tecnico di Ancona davanti a 3500 kids di tutta la provincia presenti sul posto ed a qualche centinaia collegati in video conferenza da Fabriano. A due anni di distanza dal primo cd le kurnakkie ci riprovano con un nuovo lavoro   STAND BY VI' musicalmente più vario del  suo predecessore ma ugualmente tagliente e provocante. STAND BY VI' è una bomba, e espande ancora di più la "kurnalcoolite nelle Marche e un pò in tutta Italia. Il "Vitel Turnè" a supporto del disco è un bel successo e le kurnakkie arrivano a suonare finalmente anche a Roma. Da ricordare anche la serata in Piazza Pertini (Ancona) nel Maggio 2000 davanti a 4000 persone. Il 27 Dicembre 1999 per salutare il millennio i Kurna organizzano una mega serata al Palasport di Falconara dove in collaborazione della Sbandabocciò, danno vita ad un concerto memorabile registrato dalle sapienti mani del Castrio. Queste registrazioni vengono pubblicate un anno dopo sotto forma di cd live: Il terzo lavoro dei Cavalieri della Bumba è appunto un live e si intitola "FUCKIN' GIUBILIVE". Le chitarre fumanti, le due batterie, il loro modo di proporsi sul palco e i testi divertenti e "coloriti" hanno fatto dei Kurnalcool un gruppo da amare o da odiare……ma sicuramente da vedere dal vivo !!! I Kurnalcool sono veramente pronti alla sfida del nuovo millennio!!!!!!!! Le kurnakkie attualmente sono: RICKY TYGER BIGWHITE (voce); JOHN BIG GEORGE (voce); MICHAEL TRILLING (chitarre); JOHNNY CECOTTO (chitarre); VINNIE SPORTELLO (chitarra, basso); BOB FARUSI (batteria); ANDY SILVER (batteria).

(by www.musicclub.it) <a href="https://www.last.fm/music/Kurnalcool">Read more on Last.fm</a>. User-contributed text is available under the Creative Commons By-SA License; additional terms may apply.