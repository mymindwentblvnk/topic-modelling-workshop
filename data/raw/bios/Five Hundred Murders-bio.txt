I Five Hundred Murders nascono nell'estate 2008 con la formazione iniziale che vede Luca Toccaceli (Dreamless) alla voce, Stefano Rossiciucci (Devouring Hatred) e Ivan Mirrione (Im.patto) alle chitarre, Paolo Lombardi (Gunja) al basso e Marco Passeri (Im.patto) alla batteria. All'inizio del 2009 entra a far parte del gruppo Stefano Baiocco (già vocalist di Im.patto e NoMoreHate) e si delinea più concretamente un progetto artistico complesso e variegato che si sviluppa attraverso artwork e liriche incentrate sul concept delle morti violente evocato dal nome. Il Thrash-core dei 5HM propone uno spaccato della società violenta contemporanea, con suoni e atmosfere cupi che cercano di dare un resoconto crudo e diretto della realtà di oggi, caratterizzata da violenza, ingiustizie sociali, degrado morale e alienazione. Quello dei Five Hundred Murders si può definire Concrete Metal; un viaggio attraverso la mente e l'anima dell'uomo moderno, specchio di un paesaggio arido dove regna l'odio, la frustrazione, la sofferenza, la rabbia e la malattia mentale, sentimenti che si amalgamano bene con il crossover contaminato da thrash, nu-metal, metal-core offerto dal quintetto perugino
 <a href="https://www.last.fm/music/Five+Hundred+Murders">Read more on Last.fm</a>. User-contributed text is available under the Creative Commons By-SA License; additional terms may apply.