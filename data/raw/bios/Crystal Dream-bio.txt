Het Heden
Ondersteund door muzikale topkwaliteit weet Crystal Dream met energieke en spectaculaire shows veel mensen te overtuigen. Enthousiasme, gedrevenheid en het streven naar vernieuwing zijn ingrediënten die de Achterhoekse band inmiddels meer dan veertien jaar op de weg houdt. Eigenschappen die nog altijd bewezen worden door de altijd groeiende populariteit die de band geniet in alle delen van het land.

Crystal Dream behoort al jaren tot de top uit het live-circuit. De Achterhoekse formatie is een graaggeziene act op festivals, evenementen en is met grote regelmaat te zien in feesttenten en de meest toonaangevende dancings van Nederland. Naast de talloze live optredens is de band regelmatig te zien en te horen bij lokale, regionale en nationale tv- en radioprogramma's. Crystal Dream voorziet de covers van een eigen karakteristiek geluid waarmee de band iets extra's weet toe te voegen aan de originele nummers. Met een strakke performance en een energieke uitstraling zet Crystal Dream tijdens haar live-shows een goede sfeer neer. Crystal Dream is een band met potentie en een absolute must voor elke muziekliefhebber.

Het songmateriaal bestaat uit moderne pop- rocksongs uit de hedendaagse hitlijsten, aangevuld met covers uit de jaren ‘80 en ’90 en daarnaast uit een aantal eigen songs. Crystal Dream is een goed geöliede machine met een authentieke sound., die zowel muzikaal als met interactie hoog scoort. Wars van trends en hypes is Crystal Dream een band die volledig haar eigen koers vaart, daarmee veel successen heeft geboekt en het live-circuit zal blijven verrassen.

Live
Crystal Dream tekent voor een zeer geslaagde en unieke avond. Een sfeervolle lichtshow en een strak decor maken het plaatje van deze karakteristieke band compleet. Crystal Dream heeft door de jaren heen een sterke live-reputatie opgebouwd en staat garant voor pure klasse. Met een goede mix van covers en een aantal eigen songs weet de band haar publiek keer op keer te boeien. Crystal Dream is energiek, strak, maar vooral een lekkere liveband met een hoog entertainmentgehalte.

Crystal Dream plays U2
Een muzikaal eerbetoon aan U2 uitgevoerd door een band met klasse en een eigen gezicht. Het U2-geluid en gevoel wordt op fantastische wijze weergegeven door vier ijzersterke muzikanten uit de Achterhoek.

De band neemt je mee op een reis langs de beste songs van de Ierse rockband U2. Na de première in 2005 heeft de Achterhoekse formatie met succes langs de Nederlandse zalen en diverese festivals getoerd en zorgde regelmatig voor uitverkochte concerten. Sindsdien is de U2 tribute een nieuw wapenfeit voor de Achterhoekse formatie. Het is geen geheim dat enkele leden van Crystal Dream grote bewondering hebben voor het ierse viertal. Door de jaren heen heeft Crystal Dream veel songs van U2 in haar programma opgenomen en de invloeden zijn ook terug te horen in een aantal eigen songs. Met de titel "Crystal Dream plays U2" zal ook dit jaar de tribute op een aantal plekken in Nederland te zien zijn. Een ruim uur en drie kwartier durende show met de beste songs van U2.

Eigen werk
In 2007 begint de band met de opnames van het derde studioalbum. De band wil experimenteren met de sound en groeien in het schrijven van songs. Er ligt veel materiaal welke de komende tijd uitgewerkt zal worden. Een releasedatum is nog niet bekend, maar eind 2007 zal er wellicht iets aan de horizon verschijnen. De songs zijn uiteraard gratis te downloaden. "Een prima zet" volgens Rues. Dit blijkt o.a. uit de reacties van concertbezoekers en uit de harde cijfers van het vorige album “Breakin’ the Silence” uit 2004 dat inmiddels meer dan 7000 maal is gedownload.

Line up:
Marcel Geven - Zang
Gerwin Ruesink - Gitaar
Radboud Masselink - Drums
Nathan Meinen - Bas <a href="https://www.last.fm/music/Crystal+Dream">Read more on Last.fm</a>. User-contributed text is available under the Creative Commons By-SA License; additional terms may apply.