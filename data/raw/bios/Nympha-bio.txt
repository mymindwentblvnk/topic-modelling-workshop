S nápadom založiť kapelu prišli gitarista Kristián, basák Paďo a bývalý grgáč Daniel ešte v roku 1999. Táto trojčlenná zostava potrebovala samozrejme bubeníka a tak kontaktovali kámoša Janysa o ktorom vedeli, že doma bicie má, pretože jeho otec bol bubeník. Kristian si zadovážil gitaru značky Orpheus od miestnych rómov a Paďo kúpil starú Jolanu od spolužiaka, na ktorej dokopy nič nebolo. 

      Počiatky boli ťažké, lebo ako každá začínajúca kapela nemali do čoho svoje nástroje pichnúť (áno ešte stále je reč o kapele) a nikto dovtedy gitaru v ruke nedržal. Ozajstná história sa začala písať až cez letné prázdniny roku 2000 kedy si prostredníctvom inzerátu zohnali garáž, kde Jano prvý krát doniesol (a sadol za) bicie. Spočiatku garáž slúžila viac na chlastanie ako na seriózne skúšanie, ale postupom času si chalani uvedomili, že taktýmto spôsobom to ďaleko nedotiahnu. 

      Začínalo sa (ako inak) prevzatými vecami od kapiel ako Nirvana, Sex Pistols a iné. Po troch mesiacoch kapela odchádza do novej skúšobne blízko svojho sídliska pokračujúc v nacvičovaní prevážne prevzatých piesní. V roku 2002 odchádza Daniel, mikrofónu sa chopí Paďo a práve v tomto období kapela postupne pritvrďuje, snaží sa čoraz viac sústrediť na vlastnú tvorbu a odohráva prvé koncerty, čo ich ešte viac podnecuje makať na sebe a zlepšovať sa. Na povrch sa tlačí niečo, čo zatieňuje grungeovú a punkovú rytmiku a až neskôr si chalani uvedomujú, že to niečo je vlastne METAL! 

      V roku 2004 sa kapela opäť sťahuje a to priamo do rodinného domu k Janysovi. Vo februári 2005 Nympha nahráva svoje prvé demo Moan, ktoré v konečnej podobe uzrelo svetlo sveta v auguste 2005. Krátko po nahraní debutu sa z tria stáva kvarteto naverbovaním mladej klávesáčky Terezy. <a href="https://www.last.fm/music/Nympha">Read more on Last.fm</a>. User-contributed text is available under the Creative Commons By-SA License; additional terms may apply.