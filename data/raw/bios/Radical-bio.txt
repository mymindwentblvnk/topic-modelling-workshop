RADICAL, nome d'arte di Daniele Wandja, è un rapper, produttore e musicista italiano classe ’95, originario di Roma. Il suo alias, come dichiarato in un'intervista, è ispirato al titolo del brano “Radicals” di Tyler, The Creator, che gli è rimasto particolarmente impresso per il verso “Kill people, burn shit, fuck school”.

Inizia la sua carriera musicale, militando per vari anni nel gruppo pop punk Leftovers, con il quale pubblica quattro progetti e suona in giro per l'Italia. Ha inoltre avuto un passato da youtuber.

RADICAL è stato uno dei primi SoundCloud rapper italiani: i suoi primi pezzi sono stati pubblicati sulla piattaforma nel 2017, scelta piuttosto inusuale per un rapper italiano al tempo. Ha fatto così da apripista ad una nuova scena rap (e non) italiana che utilizza SoundCloud come piattaforma principale per promuovere i propri brani. <a href="https://www.last.fm/music/Radical">Read more on Last.fm</a>. User-contributed text is available under the Creative Commons By-SA License; additional terms may apply.