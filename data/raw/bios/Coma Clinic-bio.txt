Coma Clinic on Misery Inc.-kitaristi Janne Tolosen (ex- Profane Omen) uusi yhtye.Miehen mukaan täysin pakottamatta ja omalla painollaan syntyneet kappaleet eivät vastaa emoyhtyeen tarjontaa, vaan kyseessä on aivan omalukunsa. Toki jokainen vähänkin Tolosen tuotantoa tunteva tietää, että tarjolla on takuuvarmasti tarttuvaa tavaraa. 

Myrskylässä huhtikuun alkupuolella äänitetty kolmen kappaleen promo esittelee ennakkoluulottoman, pelottomasti rajojaan koettelevan kokoonpanon. Modernilla otteella toteutettua Trash-metallia maustetaan yhtälailla yltäkylläisillä melodioilla kuin hardcoren äärimmäisyydellä.Rajat on tarkoitettu rikottaviksi.

Kaksi vuotta sitten Janne ja viimeksi Pentatonik-yhtyeessä äänijänteitään kurittanut vokalisti Henri Eerola paiskasivat kättä yhteistyön merkiksi. Vaikka saman pöydän ääreen päädyttiinkin vasta tänä keväänä, ei herrojen kitkattomasta yhteisymmärryksestä ollut epäilystäkään. Kokenut kitaristi saa Eerolasta oivan taisteluparin.Molemmat ovat ehtineet uittaa varpaitaan monessa sopassa,joten metallimaailmaa lähestytään realistisesti mutta täynnä itsetuntoa! 

Nuoruuden intoa ja tuoreita lähestymistapoja sävellyksiin tuo Coma Clinicin soolokitaristi, myös Exsecratusissa soittava Kimi Rautiainen. 

Kaikki kolme äänitettyä kappaletta on nyt kuultavissa yhtyeen MySpace-sivuilla.
www.myspace.com/comaclinicband 

 Murtuuko seinä vai pää?!
Jäsenet ovat pitkään eri bändeissä vaikuttavia metallipäitä. Jäsenten takaa löytyy kokoonpanoja kuten Godsplague, Misery Inc., Kill The Romance, Exsecratus ja Pentatonik.

Mickey T - rummut
Henri E - laulu
Janne T - kitara
Kimi R - kitara
Arska T - bass

 <a href="https://www.last.fm/music/Coma+Clinic">Read more on Last.fm</a>. User-contributed text is available under the Creative Commons By-SA License; additional terms may apply.