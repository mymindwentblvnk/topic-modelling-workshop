Byl pozdní večer - první máj… 

Nedá mi, než nevzpomenout na úvodní verš Máchovy slavné básně - právě v souvislosti s tak prozaickou skutečností, jako bylo založení kapely NOTOREST 

To se datuje k 1. květnu roku 1995. 

Jejími zakladateli byli:  

Mara Procházka - kytara, zpěv

Martin Kosťa Kostrunek - kytara

Ludina Šmudla - baskytara

Radek Slováček - bicí nástroje

Kapela v tomto složení zkoušela ve sklepní zkušebně u Slováčků  a to od počátku - až do 21. srpna 1997. V tomto období odehrála 38 koncertů, zábav a čajů a zplodila cirka na 15 vlastních skladeb, z nichž se valná část objevila na obou dosud vzniklých albech. Výraznou měrou se na autorství podíleli Mara a Kosťa, ale se svou trochou do mlýna často přispěl i Ludina, který v Notorestu působil do 19. dubna 1996 a také Láďa Vlček, který ho nahradil na postu baskytaristy a to již 26. dubna 1996. Repertoár byl doplněn o převzaté skladby, na které Mara napsal české texty. S Notorestem vystupovala i tehdejší zpívající Radkova přítelkyně Romana Tihelková (do prosince 1996) a Marův kamarád Jiří Uhlíř (od listopadu 1996 do srpna 1997), který rovněž zpíval. Členové skupiny si ze svých často směšně nízkých platů našetřili na koncovou aparaturu a mixážní pult a zrenovovali dvě světelné rampy, které potom obhospodařoval Petr Démon Rygál. Za mixem se střídali Michal Lachtan Malachta a Kamil. 8. března 1997 skupina nahrála své první živé demo v KD Horní Moštěnice o délce asi 100 minut. O zvuk nahrávky se postaral Josef Bubeník. 2. srpna 1997 na Balonrocku v Prusích se kapela veřejnosti představila naposledy v tomto složení. 21. srpna 1997 se konala poslední zkouška.Hlavními důvody byly blížíci se Kosťův vstup do života manželského a  Láďův odchod na vojnu. Popravdě ale těch důvodů bylo víc…

Tak končí první a velmi významná část dějin kapely NOTOREST… 

ČÁST DRUHÁ - ZNOVUZROZENÍ

Znovuzrození kapely se datuje někdy k začátku dubna 1998. Tehdy se jakýmsi řízením osudu potkávají Mara a Kosťa v baru GAMA a sdělují si, že jsou zase oba připraveni NOTOREST vzkřísit! Mara ukončil své působení ve skupině Waterloo ve které v době spánku NOTORESTU hrál a Kosťa nakonec těsně, ale přece unikl před svazkem manželským. Kosťa si kupuje novou kytaru, multiefekt a kombo. V přelomu jara a léta se předčasně vrací z vojny baskytarista Láďa Vlček a šťastnou náhodou se členové NOTORESTU seznamují s mladým nadějným bubeníkem Lukášem Brablíkem, který je v tu dobu na volné noze. Na začátku června 1998 se uskutečnila jedna zkouška u Luďka Bufy  Habáně v garáži a první oficiální zkouška byla 27. června v nové zkušebně na střelnici v Újezdci. Velké poděkování patří Bufovi, Aleši Pražákovi Valáškovi a Rybízovi, bez kterých by měla kapela rozjezd podstatně těžší. 

Obsazení znovuzrozeného NOTORESTU:    

Mara Procházka - kytara, zpěv

Martin Kosťa Kostrunek - kytara

Láďa Vlček - baskytara

Lukel Brablík - bicí nástroje

Jiří Markl - zpěv (do 25. srpna 1998) 

18. července 1998 Notorest pořádá akci "ROCKOVÝ BUNKR"  na " Švédských šancích" pro své nejvěrnější fanoušky - "Vimroušky". V témže roce vystupuje ještě dvakrát.

V roce 1999 se po čtyřech vystoupeních kapela uchyluje do nahrávacího studia PELI v Kojetíně, kde 23. - 30. srpna pod taktovkou zvukaře Petra Samlíka nahrává své první album: "Na západní frontě klid" 

Na albu hostovali: Petr Samlík - klavír, Markéta Meggy Slezáková - mluvené slovo, Zdeněk Gébls Hanzal - mluvené slovo, sbor 

Do konce roku již kapela účinkuje pouze jednou.V roce 2000 absolvuje NOTOREST jen 11 vystoupení.V roce 2001 je to o 2 více.Počty koncertů v letech 2002 a 2003 nejsou známy, neboť zde již záznamy, které si do této doby Kosťa poctivě vedl, končí.

Jisté ale je, že 17. - 21. března 2003 nahrává NOTOREST ve studiu "K" u Tomáše Kalandříka  v Olomouci své v pořadí druhé album s názvem: "ZAS" 

Za mixem se činili Jan Milián Landsinger a Tomáš Kalandřík. 

Na albu hostovali: Jan Milián Landsinger - brumla, Zdeněk Gébls Hanzal - sbor 

V lednu a v březnu roku 2004 kapela hraje v rockovém klubu Šuplík. V půlce roku 2004 opouští NOTOREST svůj šestiletý azyl v Újezdci a stěhuje se do nové zkušebny v Přerově. Na konci srpna 2004 hraje s kapelou na rockovém festivalu Balonrock naposledy jedna z největších osobností NOTORESTU - kytarista Kosťa. 23. října 2004 - Beňov - je dnem, kdy se cesty NOTORESTU a Kosti nadlouho rozdělili. O týden později improvizovaně odehrají zbylí tři členové koncert na Šuplíku a již 23. prosince 2004 zahrají znovu na Šuplíku, tentokrát už ale opět kompletní! Na Kosťovo místo přišel technicky skvěle vybavený kytarista Pavel Košutek a kapela začala pracovat na materiálu na třetí CD a také rozšířila repertoár o několik převzatých skladeb.

SOUČASNOST:

V roce 2007 si kupuje basák Láďa novou basovou aparaturu a bubeník Lukáš nové bicí. 15. června 2007 zahrál NOTOREST v Horní Moštěnici na hřišti. Akci pořádal Bufa a po téměř třech letech si s kapelou zahrál několik písní jako host bývalý člen a spoluzakladatel Kosťa, který v červnu 2005 založil rockovou skupinu SPOCENÁ UKLÍZEČKA.Bubeníka Lukáše můžete v současnosti vídat krom NOTORESTU i v punkrockové kapele TCHOŘI a v plesové formaci Blue Band Company, kde  hraje i kytarista Pavel a nový zpěvák NOTORESTU Míra Bedřich, který posílil NOTOREST počátkem roku 2008.

Aktuální personální složení NOTORESTU:

Mara Procházka - kytara, zpěv

Láďa Vlček - baskytara, sbor

Lukel Brablík - bicí nástroje
Pavel Košutek - kytara, sbor

Míra Bedřich - zpěv

V úterý 12. května 2009došlo k personální změně...

Na postu baskytaristy vystřídal po více než 13-ti letech Láďu Vlčka - Michal Répal.

V září 2009, tedy cca. po roce a půl opustil kapelu zpěvák Mirek Bedřich. <a href="https://www.last.fm/music/Notorest">Read more on Last.fm</a>. User-contributed text is available under the Creative Commons By-SA License; additional terms may apply.