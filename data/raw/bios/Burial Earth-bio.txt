In 2007 bracht de band onder de naam Docile een demo CD uit, genaamd Babylon Ablaze. Deze werd dusdanig goed ontvangen, dat een officiële EP release - via First Paradox – en diverse optredens het gevolg waren. Twee headlinetours naar de Oekraïne en boekingen in Duitsland, Zwitserland en België met de grote bekenden uit de scene, zoals Mortification (AUS), Seventh Avenue (GER) en Deuteronomium (FIN) zorgden ervoor dat de band zich snel ontwikkelde. 

Toen in het voorjaar van 2010 de nieuwe website werd gelanceerd, inclusief 2 nieuwe nummers met nieuwe zanger, veranderde de band tevens zijn naam in Burial Earth. Direct was er belangstelling uit Australië, de VS en stonden de eerste festivals (Fear Dark, Freakstock, Emmen Metal Festival) en optredens geboekt. Burial Earth deelde tijdens zijn eerste shows het podium met artiesten als Scarred by Beauty (DK), Exhale (SWE), Shadows of Paragon (SWE), Massive Assault, The Monolith Deathcult, Sinister, Seventh Angel (UK) en Enemy Reign (USA). 

Dit jaar groeit de band gestaag door, met als voorlopig hoogtepunt het optreden in het voorprogramma van Sepultura in poptempel Hedon te Zwolle. In Augustus starten de opnames voor het debuutalbum, waarvoor de releasedatum gepland staat in het najaar. Ondertussen wordt de band stevig doorgeboekt, van de POPronde in Nederland tot en met festivals in Duitsland en Zwitserland. Houdt deze band in de gaten!

Burial Earth is:

Nanne - gitaar & zang
Michiel - bas
Geert - drums

De eerste demo werd opgenomen in 2010. Deze is rechtstreeks verkrijgbaar via de band. Stuur een mail naar burial earth AT geemail dot com en geef je bestelling door. Houdt Burial Earth in de gaten via de volgende websites:

www.burialearth.com
www.myspace.com/burialearthofficial
www.facebook.com/pages/Burial-Earth/134319606626456
www.twitter.com/burialearth
www.youtube.com/burialearth <a href="https://www.last.fm/music/Burial+Earth">Read more on Last.fm</a>. User-contributed text is available under the Creative Commons By-SA License; additional terms may apply.