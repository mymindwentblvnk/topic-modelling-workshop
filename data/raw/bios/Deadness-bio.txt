A Deadness egy egyszemélyes „project”. E zene a saját érzelmeimet hivatott kifejezni. A dalok 2003 óta íródnak, eddig 12 dalt vettem fel egyedül, dobgép segítségével. A dalok egyelőre instrumentális formában hallhatóak, talán egyszer majd éneklek rájuk valamit. A műfaj-meghatározás igazából nem is az én dolgom, majd mások eldöntik, hogy milyen műfajba sorolható a Deadness. Egyébként leginkább a Doom meghatározás a leghelyénvalóbb, annak is a szomorúbb, elvontabb, ám mégis befogadhatóbb, „dallamosabb” fajtája. Talán érdekelhet valakit, ezért leírom, hogy kik/mik is tettek rám nagy hatást és adtak inspirációt a dalok megírásához. Elsősorban a My Dying Bride, Anathema -féle „brit” vonal és egy nagyszerű gyöngyösi zenekar, a Doomsday voltak rám nagy hatással (akik azóta sajnos már befejezték tevékenységüket). Másodsorban a leginkább „természeti”,  „természetközeli” zenék mint pl.: a finn Tenhi, a német Empyrium, és az északi Arcana zenekar. Végül pedig a saját érzelmeim, miket e dalokban próbáltam meg kifejezni. Azon emberek véleményére vagyok kíváncsi akiknek esetleg ad valamit a zeném, a művészetem.
                                                                                                                                                                                           
  <a href="https://www.last.fm/music/Deadness">Read more on Last.fm</a>. User-contributed text is available under the Creative Commons By-SA License; additional terms may apply.