Uit het ogenschijnlijke niets was daar Linde Schöne (1993). De Nijmeegse zangeres tekent in 2014 bij Noah’s Ark en werkt vanaf dan in stilte aan Liefde van de Vloer, haar debuut EP die in september 2016 verschijnt. Gelijk na de release maakt Linde indruk met haar liedjes. Ze schrijft realer-than-life teksten die gaan over liefde, de pijn en het geluk, vanaf een plek die vanuit een hiphop state of mind lijkt te komen. Deze combinatie, samen met haar sterke uitstraling en goede live-performance zorgt voor een vliegende start. Na optredens bij onder meer DWDD en 3FM wordt haar show op Noorderslag beoordeeld tot één van de beste van het hele showcase-festival. Singles als Club Overleeft Wel, Sorry Maar en Liefde van de Vloer vestigen haar zodanig dat ze een half jaar na haar debuut al voor een 3FM Award wordt genomineerd in de categorie Beste Artiest.  <a href="https://www.last.fm/music/Linde+Sch%C3%B6ne">Read more on Last.fm</a>. User-contributed text is available under the Creative Commons By-SA License; additional terms may apply.