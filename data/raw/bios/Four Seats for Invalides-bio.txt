Mostecká formace 'Čtyři místa pro invalidy' (podle sedaček v autobuse) byla oficiálně založena v prvním kvartále roku 1992. Nápad se ale klubal v palicích tvorů zvaných DEATHMAN a BUTCHER již dříve. Do bandy přibrali hudbou abstinujícího kytaristu BLACK BARBIE. Zbývalo "jen" najít správného drtiče basy. Na skutečně krátkou dobu se v sestavě mihnul CONDOM, ten však nápor hluku nevydržel a dobrovolně odešel. Náhradník na sebe nedal dlouho čekat. Je to opět přítel výše jmenovaných maniaků, krátkovlasý basman KERKÖNEN. Kromě tohoto, má ještě trvalá pracovní poměr v jedné velice dobré kapele.

   Původní záměr byl hrát nějakou totální muziku, ale vše nakonec obsáhl jednoduchý, všeříkající jednoslovný název EKOALCOPSYCHODEATHCORETOXICTRASHCHEMICALSTENCH. Tato směsice slov není žádný výmysl, naleznete v něm názor na hudbu, texty i život jako takový (ekologie, kriminalita, fanatismus, sex, anti-?!). Při použití standartních škatulek je to grind core v kombinaci s ostatními extrémními formami jako např. death metal, thrash metal, hard core, atd.

   Problém se zkušebnou vyřešil jistý Don Pepe Kudlička (šéf Pub-rock-clubu v Litvínově), který si bere pod svá ochranná křídla každé seskupení vydávající zvuky podobné hudbě. Tak získali F.S.F.I. možnost zkoušet v tomto litvínovském útočišti. 18.4.1992 na metalové přehlídce odehrávají svůj první koncert. Reakce publika byly více než slušné. Z tohoto vystoupení je pořízen magnetofonový záznam 'See you live at cemetary' (Sejdeme se na hřbitově), který se však nakonec nerozšiřuje.

   Měsíčně Invalidi odehrávají 1-2 koncerty. 30.5.1992 na festivalu 'Rest in pain' v České Kamenici dostávají oficiální nabídku od Petra Štrynka na vydání 7"EP vinylu. Dodnes se však tento člověk neozval, stejně jako pár jiných.

   Invalides však jedou dál. Po několika dalších akcích po boku kapel KREVEL (Most), DEVASTOR (Žatec), MORTURY (Most), CRYPPLING BABY (Žatec), atd. přestávají koncertovat a zavírají se do zkušebny. 28.2.1993 nahrávají v prostorách 'rodného klubu', za dozoru zkušeného mistra zvuku Jirky Zámečníka první demo 'Hiromost `93'. Nahrávky se ujímají Bebe /NAPALMED records/ a Pavel Tušl /VIEW BEYOND records/ a rozesílají za naše hranice. 150 rozšířených kazet lze považovat za uspokojující start. Skladby tohoto výtvoru lze nalézt i na několika výběrových kompilacích.

   Výše uvedené demo i ksicht kapely se natolik zalíbí panu Kudličkovi, který naváhá investovat určitý obnos vaty do nejistého projektu, jakým je vydání CD a original kazety F.S.F.I. Ihned poté co se zvěř probere ze šoku, odjíždí do děčínského studia A.R.S. EKOP, kde ve dnech 7.-10.7.1993 nahrává připravený materiál pod dohledem výborného (!!!) Honzy Mirovského (zvuk) a Radka BEBE Kopla (produkce).

   Výsledek vychází pod názvem 'Hiromost' u teplické firmičky A.N.K. (Agentura Nezávislé kultury, Teplice) pana Růžičky v celkovém nákladu 1000 originál audio kazet 500 CD. V lednu 1995 je prodáno a rozšířeno téměř 400 CD a zhruba stejný počet kazet. Album poslouchají v Holandsku, USA, Japonsku, Německu ale i v bývalé Jugoslávie či Řecku. To je super!

   Na podzim 1993 Růža přitáhl do našich končin Amíky MINDBENDER, kterým Invalidi předskakovali na pěti akcích v rockových klubech. Ke zvláště podařeným patřila vystoupení v pražském klubu BUNKRU, litoměřickém DYNAMU nebo v Plzni POD LAMPOU.

   Na rozdíl od poměrně úspěšného roku 93 byl ten následující pro kapelu jako kritický, i když se tak zprvu vůbec nejevil. Postupně se začal rýsovat nový koncertní program, když v červenci BLACK BARBIE oznamuje klukům, že končí a za tragikomických situací opravdu odchází. DEATHMAN a BUTCHER marně shání nového axemana. Po nějaké době... <a href="https://www.last.fm/music/Four+Seats+For+Invalides">Read more on Last.fm</a>. User-contributed text is available under the Creative Commons By-SA License; additional terms may apply.