SCREAMING SILENCE – tai solinis grupių DARK RAVAGE ir INQUISITOR būgnininko GarLoq projektas. Supratęs, jog jo sukurta muzika nevisai tinka minėtųjų grupių formatui, GarLoq nusprendė idėjas realizuoti atskirame projekte. 2006 m. rudenį buvo įrašytas debiutinis muzikanto albumas „Feelings of Solitude“. Tai diskas, kuriam turėjo įtakos per paskutinius kelerius metus išpopuliarėjusio atmosferinio ir depresyvaus juodmetalio grupės - NAE‘BLIS, NYKTALGIA, BLOOD RED FOG ir kt.

Savo pastangomis įrašytas diskas susideda vos iš keturių kūrinių, tačiau jie trunka šiek tiek daugiau, nei keturiasdešimt minučių. Kūrinių pavadinimai labai akivaizdžiai pasako, apie ką visa tai: „Hate“, „Sorrow“, „Pain“, „Suffering“... Iš esmės tai šiek tiek primena paskutinį prancūzų NOCTURNAL DEPRESSION demo „Four Seasons to a Depression“, kur kiekvienas kūrinys skirtas konkrečiam metų laikui. Šiuo atveju situacija panaši, tik nuotaika yra perteikiama ne per saulės rato etapus, o skirtingas žmogaus išgyvenimų būsenas.

Kol kas SCREAMING SILENCE yra tik muzikinis projektas ir kūriniuose nenaudojamas vokalas, tačiau ateityje numatoma įrašyti ir vokalines partijas.

Diskografija: <a href="https://www.last.fm/music/Screaming+Silence">Read more on Last.fm</a>. User-contributed text is available under the Creative Commons By-SA License; additional terms may apply.