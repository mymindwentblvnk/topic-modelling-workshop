Dogma Inc. is a metalcore band from Šaľa, Slovakia

DOGMA inc. are:    
Ján "Wanzi" Beke - guitars
Robert "Kuna" Zsille - vocals, bassguitar
Erik Balogh - drums
Peter Lipovský - guitars

Skupina DOGMA INC. Bola založená v máji 2001. Základ skupiny tvorili Erik Balogh (bicie) a Ján /wanzi/ Beke (gitara). Hudobné smerovanie ešte v tom čase nebolo jasné avšak skupina chcela hrať rýchlu, agresívnu a svojráznu hudbu a ako leadera chcela ženu vokalistku. Stala sa ňou v auguste 2001 Jana Décsiová, ktorá v tom čase ešte spievala v punkových kapelách (Sociálny Útlak, Bez Identity). Post basgitaristu zaujal v septembri 2001 Robert /kuna/ Zsille. Všetci členovia DOGMA INC majú za sebou aktívne úcinkovanie v kapelách rôznych štýlov (punk, industrial, trash, hc, grindcore). Zmes týchto štýlov je zahrnutá v hudbe skupiny DOGMA INC.
Po roku tvorby a koncertovania (prvý koncert hrala skupina už v októbri 2001) na rôznych podujatiach (okrem iného aj Obscene Extreme 2002) nahráva kapela svoje prvé demo nazvané ?Authority? vo februári 2003. Demo obsahuje 11 skladieb + skladbu /Last Day/ ktorá bola nahraná v apríli 2002 na kompilačné CD k festivalu OE 2002. Na nahrávke sa ako hosť zúčastnil náš kamarát Zoltán Szarka ktorý nahral sólo k titulnej skladbe /Cruel System/.
V súčasnosti skupina pracuje na propagácii dema, koncertuje a zároveň hľadá prípadného vydavatela! 

September 2007          
... Po nahrávke “Authority” pracujeme na podpore albumu, oslovujeme labely, ziny, promotérov. Intenzívne koncertujeme a snažíme sa hrať aj mimo Slovenska. Krátko po deme “Authority” vznikajú aj nové skladby. Už dávnejšie uvažujeme o zakomponovaní druhej gitary do našich skladieb, ale nevenujeme tomu až takú pozornosť, kedže nepoznáme adekvátneho gitaristu v našom okolí. Po odporúčaní oslovujeme Alexa Sucháčka, exgitaristu kapiel ako Dementor, Nostrum, Nomen Mortis a v októbri 2005 nastupuje do našich radov. Naše skladby naberajú jeho príchodom nový rozmer a ako človek nám veľmi vyhovuje.
  Po pár vydarených koncertoch si však začíname všímať apatické správanie sa našej speváčky Jany ku kapele. Máme pocit, že ju to s nami prestáva baviť, čo sa na koniec aj potvrdilo a v zime 2005 ohlásila odchod z kapely z osobných dôvodov a odchádza skúšať nový život v zahraničí. Po jej odchode skúšame osloviť pár dievčat, ktoré by Janu nahradili, ale po krátkom čase zisťujeme, že nájsť náhradu je takmer nemožné a preto sa spevu ujíma Kuna, ktorý na nových skladbách už aj spieval s Janou a ktorý má so spevom skúsenoti.
  V auguste 2006 dostáva bubeník Erik pracovnú ponuku a odchádza na šesťmesačnú pracovnú cestu do zahraničia, počas ktorej Alex tiež mení zamestnanie a časová a pracovná vyťaženosť je dôvodom jeho odchodu vo februári 2007.
  V tomto čase je hotových sedem nových skladieb k materialu “Before And After”.   Po Erikovom návrate kapela intenzívne skúša a pripravuje materiál na nový album. Do nahrávania sa dokončia ešte ďalšie tri skladby a hneď po Alexovom odchode oslovujeme Petra Lipovského, ktorý s nami už v júni odohrá prvý concert a v júli s nami nahráva album “Before And After”.
V súčasnej dobe pracujeme na podpore nového albumu a hľadáme potenciálneho vydavateľa… <a href="https://www.last.fm/music/Dogma+Inc.">Read more on Last.fm</a>. User-contributed text is available under the Creative Commons By-SA License; additional terms may apply.