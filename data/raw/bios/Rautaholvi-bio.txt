Rautaholvi is Heavy/ rock band from Hankasalmi , Finland.

Hankasalmelaisen Rautaholvin historia alkaa vuoden 2004 keväästä, jolloin Henri Shemeikka päätti perustaa bändin tarkoituksenaan soittaa vain yläasteen kevätjuhlassa. Mukaan bändiin Shemeikka pyysi Puttosen Topia rumpuihin ja Aarnion Olli-Pekkaa toiseen kitaraan jykevöittämään Shemeikan kitarointia. Basson kaulaan valittiin Mikael Nurmi. Kun kukaan ei kehdannut ruveta laulamaan, pyydettiin kevätjuhlan ajaksi Marjoriitta Kauppista laulusolistiksi. Kevätjuhlakeikka meni loistavasti. Soittaminen rupesikin maistumaan, joten projektia päätettiin jatkaa. Ensin treenattiin lisää cover biisejä, mutta lopulta rupesikin syntymään omia. Loppukesästä 2004 pyydettiin Markus Beloffia 3. kitaraan. Sitten olikin 5-henkinen hevipoppoo valmis!

Koska ketään muuta laulajaa ei löytynyt, päätti Shemeikka itse ryhtyä solistiksi ja siitä alkoi huima yritys nousta ylöspäin. Ajan kuluessa sai Joni Suhonen kutsun Rautaholviin soittamaan koskettimia ja Jonihan suostui. Ensin hän soitti vain väliaikaisesti, mutta sittemmin rupesi muuttumaan vakituiseksi Rautaholvin jäseneksi.

Vuonna 2006 Rautaholviin asteli uusi basisti, Henri Lehmonen, Nurmen siirryttyä muihin hommiin. Lehmonen kokeili yhden keikan ajan, että toimiiko bändi. Homma hoituikin tyylikkäästi ja Lehmonen kysyi, että saako hän jatkaa - vastaus oli myönteinen ja asia sinetöitiin viskillä.  <a href="https://www.last.fm/music/Rautaholvi">Read more on Last.fm</a>. User-contributed text is available under the Creative Commons By-SA License; additional terms may apply.