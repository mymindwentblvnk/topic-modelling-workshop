GOVERNMENT OF PANSIES

Genre: Progressive/Black Metal

Historie a rozhovor, dnes již neexistující skupiny. Archivní materiál z xerox zinu Panda, z roku 1998.

Počátkem roku 1996 po různých problémech a krizích se rozpadá thrash skupina Člaka, po které zbyli 2 dema a jedna kompilace. Už od poloviny roku 96, se dá mluvit o období GOVERNMENT OF PANSIES. Zdenda Kalibán (kytara, zpěv), Josef Jůza (zpěv) coby duo začínají komponovat nové písničky a zároveň se poohlížet po nových spoluhráčích. Jenomže na metal v mrtvým kraji, to bylo něco jako hledat jehlu v kupce sena. Kapelou prošla spousta muzikantů neustále zacvičování nových a nových hráčů, brzdilo veškeré chystané aktivity. Zlom nastal koncem roku 97, kdy se sestava ustálila na: Vítek Prachař (bicí), Radek Hejl (basa), Martin Tomeš (kytara), Zdenda Kalibán (kytara, zpěv) a Josef Jůza (zpěv). V březnu 98, byl zavelen nástup do Bomb Jack Recording Studia, kde za Zdeňka Bergera (klávesy) bylo natočeno demo „Obhájci psa“. Po celkem kladných recenzích skupina natáčí svoje druhé demo “PRÁVO NA SMUTEK“ a mizí v propadlišti dějin. A s ní i vynikající zin Ticho Bouře na který si možná někteří z Vás ještě pamatují.

Foto ani jiné další materiály se mě sehnat nepodařilo, takže jestli něco máte doma, pošlete, doplním.

KDO VYDAL DEMO OBCHÁJCI PSA“ A VYŠEL MATERIÁL NA ORIGINÁLNÍCH KAZETÁCH? BUDOU I CD?

Všechno jsme si vydali sami. Kazeta není originál, aby bylo vše co nejlevnější, ale má barevný obal. CD jsme měli vypalované jako raritu pro zájemce, ale už nejsou a nevím, jestli ještě budou.

MÁTE ZAJÍMAVEJ NÁZEV SKUPINY, KDO PŘIŠEL NA TO, ŽE SE POJMENUJETE “VLÁDA MACEŠEK“?

Už nevím přesně, ale byl to nějakej známej, kterej vyřkl název Macešská vláda. My si to upravili na Vládu macešek.

KOLIK MÁTE ODEHRANÝCH AKCÍ?

Od března do října jsme odehráli 15 akcí. Dál už ale hrát na živo nebudeme, protože nový materiál bude živě jen těžko zahratelný. Navíc jsme doposud hráli bez kláves, což nebylo ideální, i když se to lidem docela líbilo. Roli v tom rozhodnutí nehrát živě je i malá návštěvnost akcí.

KOLIK SE PRODALO DEMA?

Za půl roku jsme prodali 150kazet a nějaký CD. Nemluvě o spoustě promáčů.

KDY CHYSTÁTE NATOČIT NÁSLEDOVNÍKA “OBHÁJCE PSA“?

Další věc budeme točit na jaře, přesný termín ještě nevíme. Kdy to vyjde, to bude záležet na vydavateli, pokud nějaký projeví zájem.

JAK SE BUDE DALŠÍ DÍLO JMENOVAT?

Tak nad tím jsme ještě nepřemejšleli.

A VAŠE PLÁNY DO BUDOUCNA?

Dopředu moc neplánujem. Vše vypadá líp, když se to dělá spontánně. A baví to mnohem víc, než když se jede podle nějakého plánu.


Discography: 

Obhájci psa          Demo, 1998
Právo na smutek Demo, 2000
Oběť z lásky         Full-length, 2003

STATUS: Inactive :(  But still active with me :)

All albums available at me: If you can albums write to DeathNick@centrum.cz <a href="https://www.last.fm/music/Government+Of+Pansies">Read more on Last.fm</a>. User-contributed text is available under the Creative Commons By-SA License; additional terms may apply.