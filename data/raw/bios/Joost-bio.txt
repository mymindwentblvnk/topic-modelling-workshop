Joost Klein heeft geen makkelijke jeugd gehad. Toen hij pas twaalf jaar oud was, overleed zijn vader aan kanker. Nog geen jaar later stierf zijn moeder aan een hartstilstand. Hij is doorgegaan als wees en is een YouTube kanaal begonnen: EenhoornJoost. Het is moeilijk om een label op hem te plakken: hij maakt absurdistische filmpjes zonder rode draad – in de verste verte niet te vergelijken met standaard kindvriendelijke vloggers. De sketches van Joost zijn vaak grappig. Zo zie je bijvoorbeeld hoe hij op zijn verjaardag dronken wordt met vrienden. Maar het is niet alleen maar gekkigheid: hij maakte ook een documentaire waarin hij teruggaat naar Friesland, de provincie waar hij opgroeide, en waarin hij vertelt hoe het was om op jonge leeftijd allebei zijn ouders te verliezen.

Hij liet het niet alleen bij video's op YouTube; hij besloot ook muziek te maken. Dit begon eerst met een aantal losse nummers op YouTube en Soundcloud, maar hij dropte al snel zijn EP Dakloos, met als populairste nummers ''Dakloos'' en ''Zelfgemaakt''. Een jaar later bracht hij ook de mixtape Scandinavian Boy uit, wat zijn doorbraak in de muziek wereld op gang bracht. Zijn grootste hit werd het gelijknamige nummer ''Scandinavian Boy''.

Dat Joost een groot deel van zijn muziekcarrière te danken heeft aan Donnie, is waarschijnlijk niet ontgaan aan de buitenwereld. Joost en Donnie hadden al het nummer ''René Froger'' samen uitgebracht, maar daar blijf het niet bij. Ze brachten het album M van Marketing samen uit, met als populairste nummer Parmezaan en Linkerbaan. 

Een half jaar later komt Joost eindelijk met zijn eerste eigen album: Albino. Dit album bevat eerder uitgebrachte nummers zoals ''Ome Robert'' en ''Meeuw'', maar voornamelijk nieuwe muziek. Het gelijknamige nummer ''Albino'' is veruit het populairst, al zijn ''Joost Klein'' en ''Bus Gemist'' (ft. Mick Spek) ook heel populair. 

Joost heeft zijn eerste tour al afgerond, en nu het festivalseizoen voor de boeg staat gaan er nog veel optredens van Joost bij komen. Ook is er nieuwe muziek aangekondigd. Wordt vervolgd. <a href="https://www.last.fm/music/Joost">Read more on Last.fm</a>. User-contributed text is available under the Creative Commons By-SA License; additional terms may apply.