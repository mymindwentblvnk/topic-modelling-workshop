Laust Sonne (born December 11, 1974) is a danish singer and drummer . He is member in a popular rock band called D-A-D. His work solo and in other settings is very versatile

Laust Sonne (født 11. december 1974), dansk trommeslager og musikalsk "alt-mulig-mand". 

Laust Sonne har medvirket i en lang række projekter på den danske rockscene, ligesom han har udgivet to albums med sit eget band Dear, hvor han er forsanger. Derudover er han trommeslager og guitarist i bandet Bugpowder, har spillet sammen med Tim Christensen, og er trommeslager i det anerkendte danske rockband D-A-D. Jacob Binzer fra D-A-D og Sonne klikkede straks musikalsk ved første møde, da D-A-D manglede en trommeslager i slut 90´erne. De to mødtes for at jamme i en forladt lagerhal på Amager og allerede efter to takter var Binzer overbevist om at det var Sonne han ville have. Ved hans første pladeindspilning med D-A-D satte han allerede sit præg - selvom han ikke nåede at være med til at skrive numrene. På fx nummeret "Everything Glows" på pladen af samme navn - laver Laust Sonne en yderst fremragende trommeintro. Pladen endte desuden med at blive kåret som årets album ved Danish Music Awards 2001. Sonne er anerkendt som en yderst talentfuld trommeslager.

Som barn fik Laust Sonne et trommesæt til deling med sin storebroder Kristoffer Sonne (som blandt andet har spillet trommer for Hanne Boel). I 1994 flyttede han til London og dannede bandet Butterfly Species sammen med Kira Skov og guitaristen Eve. De flyttede senere til Los Angeles, men bandet gik i opløsning i 1999. Da Peter Lundholm forlod D-A-D overtog han pladsen som trommeslager på den betingelse, at han også kunne have sine soloprojekter ved siden af. Laust Sonne er som soloartist signet til Copenhagen Records og hitter lige nu med sangen Spell On You, som er et kæmpe hit på P3.

 <a href="https://www.last.fm/music/Laust+Sonne">Read more on Last.fm</a>. User-contributed text is available under the Creative Commons By-SA License; additional terms may apply.