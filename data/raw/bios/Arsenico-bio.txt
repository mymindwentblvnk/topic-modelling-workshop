Gli Arsenico, con i loro testi d’autore e lo spirito core che si fondono in un’amalgama poetica ed emozionale, si stanno facendo strada nella nuova scena musicale italiana ed europea. Formati nel 1996, gli Arsenico fanno propria la sfida dell’autoproduzione e pubblicano tre dischi dove emergono le caratteristiche del loro suono inconfondibilmente torinese. I concerti live in Italia si moltiplicano così come i loro "seguaci" che da sotto il palco con il dito alzato gridando le canzoni a memoria.

Il 2008 è l'anno del cd “Esistono Distanze”, il primo disco per loro con un etichetta (Metatron Records). Dodici canzoni tra cui 2 cover "Fegato Spappolato" di Vasco Rossi e "Ti ho visto in piazza" dei Truzzi Broders, dalle quali si percepisce la crescita del gruppo. I due singoli del disco raggiungono le reti televisive musicali e XL pubblica un articolo sul loro spettacolo acustico.

Iniziano a confermare anche dal vivo la potenza e la passione del loro lavoro: partono i tour assieme ai Linea77 e i concerti che li portano a dividere il palco con Super Elastic Bubble Plastic e Lombroso, con Rise Against e Nofx al Rock the Week, fino alla partecipazione al Miami 2009.

Giunge poi il tempo di entrare nuovamente in studio, di tradurre con la scrittura di un nuovo disco l'esperienza e la maturità raggiunte in questi anni. Una produzione del gruppo condivisa con Marco “Cipo” Calliari (fonico dei Subsonica), vecchia conoscenza degli Arsenico che aveva partecipato con il mixaggio al disco precedente. <a href="https://www.last.fm/music/Arsenico">Read more on Last.fm</a>. User-contributed text is available under the Creative Commons By-SA License; additional terms may apply.