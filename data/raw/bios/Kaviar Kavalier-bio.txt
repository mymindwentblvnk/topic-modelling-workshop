Za vznikem neo-dekadentního projektu Kaviar Kavalier (1994) stojí neobvykle umělecky výrazná postava Tomáše „Necrocock“ Kohouta, který na sebe upozornil již dříve jako kytarista kultovní blackmetalové formace Master´s Hammer (nejzásadnější kapela mnohých intelektuálů :) ). Tvorba Kaviar Kavalier je ale jeho domovské formaci na hony vzdálená, nicméně znalec umělecký posun ocení. Necrocock totiž ve tvorbě KK dává průchod své fascinaci odvážnými podobami sexu, různým deviacím, představuje posluchačům zalíbení v bukkake hrátkách, odhaluje svůj vztah k asiatkám....  Převážně německy zpívané texty inspirativně zní jako mix Laibach, The Sisters of Mercy či Rammstein a někdy se připomene i stará známá kytara z Master´s Hammer. Tuto polohu nejlépe ukazuje demo Dreams of Caviar (Shindy Productions, 1994). Na debutu Klinik (Tentamen Records, 1996) ještě převládá kytara nad electrem, na albu Studio Y (Obscene Productions, 2002) už je tento poměr obrácený. Prozatím poslední deskou KK je Bukkake Express (Gummistudio Y, 2008), které je po právu označováno za vrchol dosavadní tvorby. Necrocock své neobvyklé hudební vize realizoval také pod svým pseudonymem na doommetalovém albu Praktiky pohřebních ústavů (Shindy Productions, 2004), nebo na dvou chilloutových deskách projektu Night Vision.

www.necrocockworld.com
http://www.myspace.com/kaviarkavaliermusic <a href="https://www.last.fm/music/Kaviar+Kavalier">Read more on Last.fm</a>. User-contributed text is available under the Creative Commons By-SA License; additional terms may apply.