KIELWATER susikūrė 2002 m. antroje pusėje. Tuo metu abu gitaristai Tomas (ex-NECROPSY, ex-SPELLBOUND) ir Marius (iki šiol groja grupėje ŽALVARINIS) kartkartėmis savo malonumui pagrodavo kartu namų sąlygomis. Prie jų prisijungė senas Mariaus pažįstamas bosistas Aurimas, kuris tuo metu talkino grupei MERESSIN. Atėjus į grupę ex-SPELLBOUND ir RUINATION vokalistui Sigitui Vėlyviui, pradėti kurti pirmieji gabalai. Liko tik surasti būgnininką. Kadangi Sigitas jau seniai buvo pažįstamas su Domu (ex-UNDERTAKER, ex-MISOPSYCHIA), kuris tuo metu niekur iš esmės negrojo, pasiūlė jam prisijungti. Šis sutiko, o be to leido nemokamai repetuoti gyvūnėlių bandymų laboratorijoje, kurioje dirba sargu. 

Šia sudėtimi buvo sugroti keli koncertai, grupė pasirodė dviejuose festivaliuose “Sutemos” ir apšildė suomius IMPALED NAZARENE Vilniuje. Surepetuota ir paruošta įrašui nemažai naujų dainų. Šiuo metu muzikantai pernelyg užsiėmę kitais projektais, todėl būsimo įrašo data kol kas neaiški. Grupės muziką galima apibūdinti kaip technišką melodingą heavy/thrash su 70-ųjų įtakomis.
 <a href="https://www.last.fm/music/Kielwater">Read more on Last.fm</a>. User-contributed text is available under the Creative Commons By-SA License; additional terms may apply.