Zespół VENA VALLEY rozpoczął swoją działalność w 2003 roku w Częstochowie. Po kilku miesiącach wspólnej pracy zarejestrował w studiu swoją pierwszą płytę demo pt.„Tanellis”. Nagranie zaistniało na rynku podziemnym. Materiał ten zebrał bardzo dobre opinie i pozytywne recenzje. Powstał także teledysk do utworu "Hollow", cieszący się sporym zainteresowaniem mediów, a utwór "Too Late For Love" również z tej płyty znalazł się w drugiej edycji BISlisty, gdzie od samego początku utrzymywał się w czołówce notowania. Latem 2006 nastąpiła zmiana personalna. Do zespołu dołączył nowy basista . Na przełomie 2006 i 2007 roku zespół nagrał w Częstochowskim MP Studio materiał na płytę „Playground”. Z nową płytą ustabilizował się skład zespołu oraz gatunek wykonywanej muzyki. Grupa kojarzona do tej pory z nurtem gotyckim stała się zespołem grającym klimatyczny, mocny rock. Jako singiel promujący płytę wybrano utwór „Odchodzisz” ,do którego nakręcono wraz z grupą fotograficzną RED TEAM teledysk. Zdjęcia do clipu wykonane zostały w zabytkowym renesansowym pałacu w Krowiarkach niedaleko Raciborza. Twórcą teledysku jest Łukasz Muszalski wraz z wokalistką Justyną Krysiak (RED TEAM). Clip został zmontowany z ok.2000 zdjęć tworząc film poklatkowy . Na początku 2008 roku VENA VALLEY wzięła udział w projekcie "POLISH TRIBUTE TO THE SISTERS OF MERCY" w którym nagrała swoją wersje utworu THE SISTERS OF MERCY „Walk Away”. Płyta ukazała się pod tytułem "SITTIN' IN THE BAR FOR HOURS" wydana przez GOTHART MUSIC. Liczne koncerty oraz udział w festiwalach zaowocowały dużym zainteresowaniem zespołem. VENA VALLEY miała przyjemność zagrania m.in. z takimi zespołami jak: CLOSTERKELLER, DELIGHT, ARTROSIS, LILITH, T.LOVE, TYR (Wyspy Owcze), GALADRIEL (Słowacja), VARTTINA (Finlandia), CARRION, CARNAL, CETI, AT THE LAKE, HABAKUK, NOZZLE (UK), NIGHT BY NIGHT (UK). Jesienią 2008 VENA VALLEY zdobyła clipem do utworu „Odchodzisz” Grand Prix na festiwalu NOKIA STUDIO GARAŻ. Jury w składzie: Piotr Metz, Robert Leszczyński i Wojciech Łozowski oraz „fani” odwiedzający portal Studio Garaż wybrali teledysk VENA VALLEY ,który zdobył największą liczbę głosów wśród prawie 400 000 użytkowników serwisu. Nagrodę główną festiwalu (profesjonalny teledysk) ufundowała firma NOKIA.  <a href="https://www.last.fm/music/Vena+Valley">Read more on Last.fm</a>. User-contributed text is available under the Creative Commons By-SA License; additional terms may apply.