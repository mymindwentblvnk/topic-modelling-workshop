Na počátku bylo slovo, to slovo bylo od Boha, to slovo bylo ENEMY. Asi tak by se dal charakterizovat začátek hudebního tělesa Enemy Soil East v první polovině léta páně 2005. Ačkoliv Denial nosil jasnou představu o podobné skupině chorých individuí, stěží ovládajících sami sebe jakožto on sám, natož své nástroje, předlouho nebyl schopen obsadit více jak jednu, maximálně dvě role tragikomického příběhu z vlastního pera, a i ty pouze formou epizodního rázu. Chca nechca musel podvoliti se podřízené roli v kapele, která vznikla na pochybných kořenech inzerátu. Nebyl by to on, aby dva zbývající týpky s jasnou představou (bubeník skončil po první zkoušce), nepřesvědčil o svém megalomanském plánu a nasměroval tak kurz směrem, kterým se momentálně Enemy Soil East ubírají. Po drobných personální obměnách obludných rozměrů nezůstal v současné sestavě z té původní nikdo. Avšak chorobopis ESE k dnešku čítá s těží uvěřitelných pět zhoubných nádorů, snažících se parazitovat jako jedna nemoc na těle zvaném MUSICK. ESE navíc dále působí jako sehraná parta při pokládání koberců, malování pokojů, tapetování a rekonstrukci koupelen. Zájemce o tyto, jakož i  o sexuální služby, pak odkazujeme do sekce kontakty.

 

Právě se nám narodilo naše první miminko, tedy naše první demo s prostým názvem ENESIS, které vyjadřuje hlubokosáhlou myšlenku vztahující se k jeho úzkoprsému obsahu. V plánu je též krátký hraný videoklip o králíčkovi Hynkovi, který pojedná jednu z největších osobních tragédií našeho milovaného a všemi zatracovaného zpěváka Matese.

Denial - Guitar / gear of ESE

Pain - Guitar / screams, growl

Necrocheeser - Squeal & guttural gurgle

Dominik - Bass

Spoon - Drums <a href="https://www.last.fm/music/Enemy+Soil+East">Read more on Last.fm</a>. User-contributed text is available under the Creative Commons By-SA License; additional terms may apply.