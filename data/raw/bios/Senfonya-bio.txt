Senfonya, 2003 yılı sonunda Murat Miroğlu (brutal vokal) tarafından The Last Breath ismiyle faaliyete başladı. 2004 yılının Şubat ayında, Kaan Tuna (bas gitar) ve Anıl Eser (ritm gitar)'in projeye katılmalarıyla Murat Miroğlu önderliğinde çekirdek kadro oluşturuldu. Eleman takviyesiyle müzik yapılmaya başlandı ve Angel in Shadows ismiyle 2004 yılı Nisan ayında bir demo kayıt dolduruldu. Oktay Karahan (davul) ve Gökhan Kanber (solo gitar) ile birlikte gerçekleştirilen bu projenin ardından grup stüdyo çalışmalarına devam etti.
Grup bünyesine yeni enstrüman katma çalışmaları sırasında bir kaç arkadaş ile çalışmalarımız oldu ve sonunda Sinem Akar (soprano vokal - keman) gruba dahil oldu ve bu yapıyla 2005 yılı Mart ayında Laylaylom Konser Salonu'nda ilk konserimizi verdik. Sinem, yakın arkadaşı Irmak Güneş Aydın (piano)'ı grubumuza davet etti ve onun da katılımlarıyla çalışmalarımıza devam ettik. Yeni gelen orkestral enstrümanlarla birlikte grubun tarzı yavaş yavaş oturmaya ve üretkenliğimiz de artmaya başladı. Oktay'ın yerini Göktuğ Yurt'un almasıyla birlikte o dönemlerde bulunmaktan haz aldığımız okul festivallerinde yeni ismimiz olarak kabul ettiğimiz Azâzîl ismiyle boy gösterdik. Bu dönemin ardından Gökhan'ın gruptan ayrılmasıyla yerini Göker Önder (solo gitar) doldurdu ve aynı dönemlerde Gönül Yaşar (flüt) ile de yollarımızı birleştirdik. Bu kadroyla Injustice isimli parçamızın demo kayıtlarına başladık ve aynı yılın Ağustos ayında kayıtları tamamladık. İnternet üzerinden paylaşıma sunduğumuz bu parçamızın güzel eleştirilerle geri dönmesi, bizi, ilerlediğimiz yola daha çok bağladı.
Güray Erişkin (keman) ve Nilgün Dülger (çello) gruba dahil oldu ve ihtiyacını duyduğumuz enstrümanlar yavaş yavaş toplulukta yerini almaya başladı. 2005 sonlarında Göktuğ Yurt ile yollarımızı ayırdık ve Ozan Oğuz (davul) ile çalışmalara devam ettik. 2006 yılına girdiğimiz ilk ayda Dündar Erken (klarnet) ve Miray Özkan (viyola) topluluğa katıldı ve bu ay içerisinde gerçekleşen Gothic Venue'de Dilara Kesen (ekstra soprano vokal)'in de yardımıyla 13 kişilik Azâzîl grubu sahne aldı. Konser ardından yaklaşık 1 senelik beraberlikten sonra Irmak ve Sinem gruptan ayrılma kararı aldıklarını açıkladılar.
Grup yeni bir sürece girdi ve eleman eksiklerini gidermeye çalıştı. Bu durgunluk döneminde bazı isimlerle çalıştık ve üretime devam ettik. Bu yeni süreç sonunda grubu tekrar yapılandırmaya karar verdik ve kadromuzu yenilemeye devam ettik. Bu yeni yapılanmanın adı Senfonya oldu ve Azâzîl ile geliştirdiğimiz ve oturttuğumuz müziğimizi bu isimle devam ettirdik. Bu yeni dönemde bize Serra Karahan (soprano vokal), Gökçe Coşkun (keman), Ezgi Türdü (viyola) ve M.İlker Demiral (piano) eşlik etti. Kendi parçalarımıza yoğunlaştığımız ve kayıtlara başladığımız sıralarda üye değişiklikleri de oldu. Umay Çavuş (soprano vokal), Barış Andaç (keman), Dilara Erol (keman),Ozan Mahmutluoğlu (klarnet), Kutay Soysal (davul) gruptaki yerlerini aldılar ve grup çalışmalarına katıldılar. (110407)


www.senfonya.com <a href="https://www.last.fm/music/Senfonya">Read more on Last.fm</a>. User-contributed text is available under the Creative Commons By-SA License; additional terms may apply.