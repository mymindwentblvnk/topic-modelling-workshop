“Ka Gaia An” este o stare de spirit, o revenire la tradiţiile, obiceiurile, emoţiile si viaţa spirituală. Formatia a fost înfiinţată în februarie 2008, în Bucureşti. Stilul muzical abordat este o combinaţie a folclorului tradiţional românesc, cu influente din stiluri diferite de rock.

“Ka Gaia An” a avut pana acum o activitate concertistica in Romania si Ungaria, fie ca este vorba de club sau de festival, aceasta incununandu-se cu castigarea locului 1 la preselectia OST Mountains Fest 2011.

Primul material discografic, EP-ul "Joaca Dacii" a beneficiat de dubla lansare la Bucuresti si Budapesta, in octombrie 2012.

Dupa o pauza, trupa va reveni pe scena in primavara 2016, urmand ca in noiembrie sa lanseze un nou material de studio intitulat "Neamul Dacilor".

Componenta presupune 7 membri:

Ariadna Chitu - vocals
Florin Costachita - vocals
Gabi Andrei - lead guitar / backing vocals
Teddy Bejenaru - rhythm guitar
Vali Cristocea - bass
Irina Movileanu - keyboards / backing vocals
Tudor Uscoi - drums

Membrii trupei se cunosc de mai multi ani, acestia colaborand si in alte trupe cum ar fi "An Theos" sau "Dark Fusion".

Ariadna, vocea feminina a trupei, a fost cooptata anul trecut, vocea exceptionala si experienta acesteia fiind hotaratoare.
Florin, vocea masculina, este cel mai vechi membru al trupei, fiind unul dintre membrii fondatori. De-a lungul timpului si-a pus amprenta pe partea vocala a mai multor trupe rock romanesti. Totodata, el semneaza versurile si o parte din muzica trupei.
Gabi este chitaristul solo al trupei. In trecut a figurat si pe postul de bass in trupa in cadrul unui festival. Este responsabil cu partea muzicala, facandu-se "vinovat" de imbunatatirea si mentinerea pieselor vechi. Piesele noi, il vor avea ca principal compozitor.
Teddy asigura partea ritmica, chitara sa venind ca o completare benefica asupra sound-ului trupei.
Vali, prin intermediul bass-ului, duce notele joase pe taramul mioritic.
Irina este prezenta feminina de la clape. Avand studii de specialitate, ea a studiat atat pianul, cat si vioara, punandu-si amprenta de asemenea pe compozitie.
Tudor este inima in trupa, tobele sale completand ansamblul folk-metal "Ka Gaia An".

Mai multe detalii despre trupa, puteti gasi pe site-urile oficiale :

https://www.facebook.com/KA-GAIA-AN-429974897210121
https://www.youtube.com/user/kagaiaan

Motto "Ka Gaia An" : "la luptă dacii mei !”
 <a href="https://www.last.fm/music/Ka+Gaia+An">Read more on Last.fm</a>. User-contributed text is available under the Creative Commons By-SA License; additional terms may apply.