Skupina Ayerdall byla založena v roce 1989. Z tehdejšího obsazení zůstal už jen kytarista a autor repertoáru Tomáš Eisler. Od roku 1993 se začíná Ayerdall prosazovat výrazněji. V sestavě Tomáš Eisler (kytara, zpěv), Pavel Naštický (basa) a Pavel Klein (bubny) soustavně koncertuje. Ayerdall si postupně vytváří dobré jméno mezi heavy metalovým publikem, především na ústecku a v přilehlých okresech.

Pavel Klein, Pavel Naštický, Zuzka Fenglová a Tomáš Eisler Zlom nastává v roce 1995. Chlapské trio doplňuje zpěvačka Zuzana Fenglová, jinak bývalá frontmanka legendárního Heveru a před Ayerdallem ještě působící v seskupeních Abasta a Černá vdova. V tomto složení se Ayerdall v roce 1996 probojoval do čtvrtfinále soutěže "Malboro Rock In", v roce následujícím (1997) kapela uhrála finálové 2. místo v celostátní soutěži Hit-cup (Praha). V létě tohoto byl Ayerdall nejúspěšnější v severočeské vyhledávací soutěži "Rek". První cenou bylo natočení CD, které 27. 10. 1997 v Mostě pokřtil Láďa Křížek.

Toto bezejmenné album , už s texty publicisty Jana Petrička, nabubnovat jako host Daniel Hafstein. Nosič i přes vynaložené muzikantské úsilí po zvukové stránce nedopadl dobře a kapelou je považován za další z řady demosnímků.

František Janačík, David Bušek, Tomáš Eisler a Zuzka Fenglová 4. října 1997 se v ústecké restauraci Panorama konsoliduje aktuální sestava kapely - k Zuzaně a Tomášovi přicházejí z ústeckých Big Puppe baskytarista František Janačík a bubeník David Bušek. V tomto obsazení se účastní festivalu Dobříš 97, kde Zuzana vryje do svého mikrofonu další zářez - porota i diváci ji vyhodnotili nejlepší zpěvačkou a kapela se dostává do prosincového "mikulášského" vydání pořadu Na kloboučku.

Rok 1998 je pro Ayerdall klidem zbraní. Vyjíždí jen na občasná vystoupení, mimo jiné i s Vitacitem, Feratem a Törrem a především, piluje nový repertoár. O státním svátku 28. října 1998 dokončuje po trojdenní frekvenci ve studiu Hacienda Miloše Dodo Doležala už třetí demo. Na světě je šestipísňový demosnímek Lilith 667.

CD Děti noci S tímto počinem se Ayerdall uchází o účast v Rock Made in Gambrinum 99. V jeho finále 18. června v Karviné se od frontmana Arakainu Aleše Brichty dozvídá o svém nejvyšším umístění. První cenou bylo natočení CD Děti noci. Deska vznikala od 1. 8. do 12. 8. 1999 opět v žirovnické Haciendě.

V té době vypadalo všechno slibně a zdálo se, že hvězda jménem AYERDALL bude stoupat stále výše. Opak se stal bohužel pravdou. Nebylo možné sehnat solidního manažera a i ze strany vydavatelské firmy zůstalo pouze u nesplněných slibů. To vše dovedlo kapelu až k jejímu rozpadu, což byla pro naší rockovou scénu ztráta více než bolestivá. <a href="https://www.last.fm/music/Ayerdall">Read more on Last.fm</a>. User-contributed text is available under the Creative Commons By-SA License; additional terms may apply.